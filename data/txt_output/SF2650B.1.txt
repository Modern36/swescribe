I de Bayeriska Alperna, nära gränsen mellan Tyskland och Italien, ligger Garmisch-Partenkirchen, skådeplats för de fjärde olympiska vinterspelen.

Omgivningarna är av en sådan mäktighet att en stackars filmpratare fåfängt söker efter det ord som skulle kunna göra den fullrättvisad.

Fjällens spetsar sticker ända till 3000 meter upp i en kristallklar luft och nere i de idylliska byarna är allt klart för mottagandet av 48 idrottsnationers utvalda vintervirtuoser.

Den olympiska isarenan är färdig och avprovad.

Vid 1935 års tyska vintermästerskap bekantade sig finska och norska storännare med den olympiska terrängen.

Våra egna pojkar är ännu inte presenterade för de här stigningarna och utförslöporna.

Men känner vi herrarna rätt är bekantskapen snart stiftad.

Och sedan, ja nog ska jag hålla tumme för dem när det gäller fram i februari.

Stora skidbacken och skidstadion med plats på 100 000 åskådare utgör tillsammans en anläggning utan motstycke i hela världen.

Här kommer 80 meters hopp att bli vardagsmat när världens främsta backhoppare slungar sig ut i rymden med en hastighet av 80 meter i timmen.

Vid Riesersee ligger bobslejbanan 1600 meter lång med en stigning på genomsnitt 9%.

Banan är väl försedd med halsbrytande kurvor och ger oerhörda hastigheter.

Vi kan ju titta på några träningsturer.

Upp genom luften, högt över snötyngda granar med linnbanan mot Kreutz Eck, 1650 meter över havet.

Den lilla korgen bär oss sakta men säkert upp mot Kallfjället och vår framfart åstadkommer en viss oro i djurvärlden under oss.

Vi är på väg till startplatsen för störtloppet vars bana har en högskillnad på 1000 meter.

Vilka hastigheter den möjliggör det får ni nu själva bilda er en uppfattning om.

Ja, Garmisch-Partenkirchen är en fullvärdig skådeplats för det stöndande spelen.

Ett vinterparadis med moderna bekvämligheter.

Hotell och pensionat klättrar långt uppåt fjällväggarna.

Utsikterna är bländande och svindlande och skaffar en den där härligt hjärteknipande känslan som man bara kan få i fjällen.

Låt mig alltså ägna mina sista filmmeter åt ännu ett bildsvev över skådeplatsen för Vinterolympiaden 1936.

Välbekomme!
