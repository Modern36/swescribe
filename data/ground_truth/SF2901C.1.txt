I hamnarna urföres således råsockret till nästa trafikmedel, båtarna.

Det är hundratals båtlaster som ska skeppas varje år.

En del av dessa transporter utförs med egna fartyg.

Råsockret är inte så ömtåligt och kan därför transporteras billigare och enklare än den färdiga varan.

Ur fartygens lastrum lossas sockret med kran och gripskopa och förs direkt in i raffinaderiets magasin i väntan på sin förvandling till färdig konsumtionsvara.

Raffinaderierna ligger således vid bekväma hamnar i centrum av stora konsumtionsområden.

På så sätt kan de betjäna allmänheten med snabba och billiga leveranser.

Varjämte de kortare transporterna utgör en garanti för att det ömtåliga sockret inte tar skada på vägen från fabriken till förbrukaren.

Vid Vänern ligger Lidköpings raffinaderiet kombinerat med en råsockerfabrik som förarbetar en del av de mellansvenska betorna.

Raffinaderiet betjänar det folkrika Vänernlandskapet.

I Göteborg, inom Älvsborgs gamla fästningsområde, ligger Carnegieska bruket, ett storraffinaderi med 130-åriga anor.

Det grundades för bearbetning av tropikernas rörsocker, men förädlar nu, liksom våra övriga raffinaderier, endast socker från svenska betor.

Av kubasocker däremot framställs här den svenska sirapen, som på kort tid erövrat tre fjärdedelar av den inhemska marknaden.

Denna behärskades förr helt av utländsk vara.

I Stockholm har sockerraffineringen gamla anor som sträcker sig tillbaka till 1600-talets början.

Den dåtida sockertillverkningen bedrevs under hantverksmässiga former.

Men år 1855 fick huvudstaden sin verkliga sockerindustri genom uppförandet av Tanto Sockerbruk, som ännu idag speglar sin rena fasad i Årstavikens vatten.

Här förädlas nu råsocker från Skåne och Blekinge, från Öland och Gotland.

Och härifrån förses Stockholm och Mälardalen med sitt behov av socker.

Men vi återvänder till Skåne, till Arlöv stora raffinaderi och till Landskrona.

Det raffinaderi som under framsynta ledare från början var stödet och drivkraften vid det första trevande försöken att framställa svensk socker ur inhemsk råvara.

Ur dessa försök har vuxit fram våra dagars industri som på basis av svenska betor tillgodoser hela vårt lands behov av socker.

Och därmed avslutas detta föredrag.

Vi träffas i radio om någon tid.

Jag ska behandla sockrets vidare öden.

Det såg alltså sockret ut så här.

Och nu ska vi följa sockret genom raffinaderiet och se hur det förädlas till strösocker, bitsocker, syltsocker och en hel rad andra typer för skilda ändamål.

Råsockret blandas först med mättad sockerlösning till en tjockflytande massa som får rinna ner i centrifugen.

Där kastas den in i en vild ringdans och sockermassan besprutas med ett fint regn av rent vatten som tvättar bort de främmande ämnena på kristallernas yta.

Det guldgula råsockret innehöll två procent andra ämnen än socker.

Genom den här tvättningen i centrifugen avlägsnas nio tiondelar av dessa ämnen.

Med andra ord, sockeret håller två tiondels procent främmande ämnen.

Det är nu alldeles vitt, men ändå inte tillräckligt rent för att det ska nå sin fulla sötma.

Genom andra reningsprocedurer som vi ska komma till senare höjer vi renheten ända till 99,99 procent.

En renhet som är absolut enastående för en industriell produkt.

Sockret gräves så ut från centrifugen och löses upp i varmt vatten till en 70-procentig sockersaft.

Efter att ha genomgått en grundlig filtrering är sockersaften kristallklar och så ren som en sockerlösning överhuvudtaget kan bli.

Med andra ord, den är flytande socker.

Saften ska nu återförvandlas till socker.

I kokpannorna avdunstar vattnet.

Och redan här, där de högsta kvaliteterna som bitsocker, toppsocker och syltsocker framställs, ska kristallernas storlek avpassas efter den typ som man vill tillverka.

Vi ska nu följa bitsockertillverkningen.

Den heta fyllmassan från kokpannan tappas i formar.

Genom vattenkylning bringar sockermassan att stelna.

Under det att formen hastigt får rotera i en centrifug pressas ren sockerlösning igenom sockermassan som därvid genomgår en sista reningsprocedur.

De sista resterna av vattnet drivs bort i torkstugorna innan plattorna sågas i stänger, huggs till sockerbitar och förpackas.

Sockertypernas grand old man, sockertoppen, hör också till de allra förnämsta sockeresorterna och tillverkas i stort sett på samma sätt som bitsocker.

En modern och lätthanterlig form av toppsocker är den skivade toppen.

Låt oss nu följa framställningen av vanligt strösocker.

Denna ånyo renare sockersaften från bit, topp och syltsockertillverkningen blandas med sockersaft framställd ur råsocker och koncentreras i kokpannor.

Massan får svalna i vattenkylda behållare innan sockret i centrifugerna frånskiljs och tvättas med vatten på vanligt sätt.

När så strösockret torkats i roterande trumlor siktas det till den rätta kristallstorleken och är nu färdigt att förpackas.

I en helautomatisk maskin viks och klistras kartonger som fylls med den rätta mängden socker med en hastighet av ett paket i sekunden.

Allt detta sker utan att vare sig kartongen eller sockeret berörs av människohand.

Skulle ett paket bli felvägt utstöts det obönhörligt.

Den hygieniska kartongförpackningen är ju tidens lösen och inte mindre än 60 miljoner sockerkartonger av de olika typerna och kvaliteterna går åt i Sverige varje år.

Här ser vi förpackningen av pärlsocker, sockret som används till att strö på bakverk.

Och här ser vi pärlsockrets motpol, det störtfina florsiktade sockret som används för geléer, efterrätter och dylikt.

Det är ganska naturligt att sockerindustrin är en stor arbetsgivare även åt andra industrier.

Här i vårt tryckeri där vi tillverkar kartongerna till våra paket används inte mindre än 2600 ton papp som levereras av svenska pappersbruk.

På olika håll i landet sysselsätts många händer med tillverkningen av de miljontals lådor i vilka sockret förpackas och alla de sirapsfat som årligen förbrukas.

För tillverkningen av sockersäckar åtgår per år cirka 4 miljoner meter tyg som motsvarar en tiondel av jordens omkrets vid ekvatorn.

Den ständiga tekniska förnyelsen av råsockerfabriker, saftstationer, raffinaderier och fartyg gör att vi varje år kan placera miljonbeställningar hos våra svenska maskinindustrier.

Men det gäller inte bara att producera.

Varan måste också distribueras utöver landet.

Varsågod och sitt.

Tack.

En cigarett?

Nej tack, jag röker inte.

Tack.

Alla de olika slagen av transportmedel måste hjälpa till att snabbt och ändamålsenligt sprida våra varor till förbrukarna landet runt.

Järnvägarna ombesörjer alltjämt de långa transporterna in i landet under det att bilarna nästan helt tagit hand om de kortare transporterna och den lokala distributionen.

Till kusttrakterna i södra och mellersta Sverige och till hela Norrland går transporterna i huvudsakligen med båt.

Moderna transportanordningar möjliggör snabb lastning direkt från fabrikens lager ner i fartygets lastrum, varigenom man undgår riskerna för skadegörelse vid inlastningen.

Snabbheten har också sin stora betydelse, därigenom att transporterna mestadels sker med kustlinjernas reguljära turer.

Till sjöfartsnäringen och till järnvägarna betalar vi faktiskt ut omkring 10 miljoner kronor om året för frakter, vari det givetvis också ingår råsockertransporterna, som under ett år uppgår till 360 000 ton.

Den sammanlagda vikten av alla våra transporter, betor, betmassa, slamkalk, kalksten, stenkol och alla andra förbrukningsartiklar och produkter uppgår till 4,5 miljoner ton.

Och värdet av det transporterade kan man uppskatta till 300 miljoner kronor.
