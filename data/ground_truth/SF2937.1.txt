Ljungbyhed flyger vi över.

Ett litet skånskt samhälle av stor namnkunnighet.

Här har nämligen allt sedan år 1926 de flesta svenska militärflygare fått sin utbildning.

Och dessförinnan hade aviativpionjären Enoch Thulin sin flygskola här.

Vi landar för att göra ett filmreportage från kadettskolan som en dag i oktober har ryckt in och som nu tas emot av flygskolans chef, överste Åge Lundström.

Överste, kadettskolans ... ...

God dag kadetter!

God dag överste!

Manöver!

Då jag idag önskar er välkomna åter till Ljungbyhed

Behöver jag inte erinra er om de allvarsmättade tider under vilka ni här fortsätter er utbildning till officerare vid flygvapnet.

Jag vet att ni kommer att göra ert bästa

Det har ju också flygvapnet rätt att fordra utav er.

Jag önskar er framgång i ert fortsatta arbete.

Låt oss följa den äldre kadettkursen genom en dag.

Väckas av reveljens hanegäll.

Kadetterna bor två och två i spartanskt enkla men moderna och trivsamma rum.

De har var sin säng, ett skåp, en byrå och ett gemensamt skrivbord.

Det är nu på tredje året de bor så här tillsammans.

Första året var det i aspirantskolan.

Det andra årets förra hälft var det ute på de olika flygflottiljerna.

För att under årets senare del vara på Ljungbyhed igen som yngre kadettkurs.

Nu har sex månader av det tredje och sista åter ägnats krigsförbanden.

Och en dag av de fem och en halv månader som återstår av utbildningstiden, den äldre kadettkursen, ska vi nu delta i.

Efter första frukost är det morgongymnastik.

Den fysiska spänsten är givetvis av allra största vikt för en stridsflygare som i första hand måste behärska sin kropp för att kunna sköta de vingade maskiner med vilka han ska tumla om i luftrummet.

Nästa moment visar att inte ens en flygare är besparad den vanliga jordbundna krigarens harvarmöda, exercisens marsch och rättningspli.

Det är lektion i luftnavigation.

Man lär sig det instrument med vars hjälp vindens hastighet och riktning beräknas.

Lär sig allt om kompass, kurs, marschhastighet och avdrift.

Från den grå teorin sveper vi över till praktikens äventyr.

Dagens flygprogram har studerats och fallskärmarnas kuddar kommer till ändalyktens beskydd.

När kadetterna är färdigutbildade ska de ha ungefär 450 flygtimmar bakom sig.

De timmarna har varit en intensiv och effektiv övning i luften.

Det är tätt med ivern under övningstimmarna på Ljungbyhed.

Det är inte alls ovanligt att ett 60-tal flygplan ska upp och ner på en kvart.

Så stationsofficeren får ha ögon, öron och alla sinnen med sig då han övervakar det hela.

Flygövningarna innefattar en hel mängd saker.

Det är till exempel signaltjänst i luften, flygning i förband, inpejlingar och flygning under mörker som läraren ger elever förhållningsorder om.

Och som eleven med lugn och säkerhet ska efterkomma med spak, roder och mekaniska mojänger av alla de slagen.

Och varsågod, här är en liten provkarta på kadettens liv i luften.

Den här lilla egenheten kallas ryggflygning och det är ju tydligen också ett bra sätt att leka på.

Vi ber att få se hur det går till att komma i ryggläge.

Man gör helt enkelt bara en så kallad halvroll och man är som flugan som promenerar i salstaket.

Och sen gör man bara en halvroll tillbaka.

En hel snörning omkring flygplanets längdaxel kallas roll.

Och gör man roll i uppåtgående rörelse så kallas det topproll.

Och den lilla sensationen serveras ni nu.

Håll i er bara.

En volt med flygplanet kallas looping, det vet ju alla.

Men hur det känns att vara så yster vet man nog i allmänhet inte.

Om tio sekunder vet i alla fall vi det.

Vi siktar på kyrkan där nere och kommer upp i himmelen.

Kyrkan mitt i byn igen, gudskelov.

Looping är ju riktigt roligt, så det ber vi att få titta på en gång till.

Kanske man gör om den själv någon gång, när bensinen blir fri.

Övning av instrumentflygning under huv är vad vi nu är med om.

Blindflygning kallad.

Det är en mycket viktig färdighet utan vilken flygaren inte klarar sig i moln och vid flygning i mörker.

Det går nog lite vingligare och ostadigare än förut.

Men så här vingligt får det inte gå.

Då är man nämligen i spinn.

En sån karusell måste man också lära sig behärska.

Vilket vill träning till.

Tänk dig själv att det plötsligt bara är ett sånt här snurr där man ger sig ut för att få en majestätisk och behärskande utsikt över jorden.

Vi ska ta och lämna de elever som övar enskilt så att säga.

Det finns gruppflygare att titta på också.

I de allra nedersta luftlagren finner vi tre stycken som övar flygning på låg höjd.

De håller sig så oförsläppt lågt att man gott kan säga att det är höjden av fräckhet.

Kyrkklubben får faktiskt titta ner på dem.

Lågsniff kallas sånt här på Ljungbyhedska.

En viktig del av utbildningen är flygning i förvalt.

Grupp är minsta förbandet och detta förband består av många grupper.

Grupper där man inbördes och i förhållande till de andra grupperna måste hålla noggrann räckning.

Luften suger, det är ju allom bekant.

Och för att avhjälpa all sugenhet har flygskolan ett modernt och effektivt kök.

Middagsmaten idag är älgstek.

225 kilo kött.

100 000 poäng minst, kära vänner.

400 kilo ångkokad potatis.

125 kilo morötter och lika mycket äpplen.

Samt 500 liter mjölk innefattar den här middagen.

Tillagad av 32 stycken uppenbarelser, ty alla är de kvinnor.

Naturligtvis går inte allt detta goda till kadetterna men de får nu sin beskärda del.

Se bara hur de inhöstar poäng som om det vore den naturligaste sak i världen.

De är nog inte när allt kommer omkring så märkvärdiga de här grabbarna.

Vem skulle inte kunna göra en topproll med flatspin och lågsniff för den här middagen?

Så är det bara kvällen kvar av dagen på Ljungbyhed.

I en del kadettrum pluggar man eller går igenom sina vapen.

Det är också ett slags plugg.

De flesta tittar nog in på mässen ett tag.

Dricker en kopp kaffe med doft och smak av både Brasilien och Skåne.

Eller också unnar de sig en zinkadus i ett parti bräde.

Eller tar trick och honnör i bästa Culbertson-stil.

Dagen slutar klockan 21.30 med kvällsinspektion.

Dagofficern och dagunderofficern, en av kadetterna, ser till att allt är i sin ordning.

Och därmed slutar också vår lilla skildring av en grupp ungdomar som med manlig håg och kraft vigt sitt liv åt sitt land.

Beundransvärda, efterföljansvärda är de.
