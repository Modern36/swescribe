Är inte olympiad ett festligt ord, ett ord med klang och kläm, ett ord som minner om kraft i kroppar och sans i sinnen, om bistert ärliga strider för egna färger, för segern åt hemlandet.

Den olympiska lagen är av ålder idrottsmannens främsta hederstecken.

Att vinna den är för honom en lycka mäktigare än maktens, rikare än rikedomens.

Låt oss med filmens hjälp bevittna en rad av gångna tiders olympiabragder.

Låt oss vandra sex olympiader tillbaka i tiden.

År 1908 hölls i London de fjärde olympiska spelen.

De tre föregående hade hållits i Aten, Paris och St.

Louis.

Utanför Windsor Castle defilerade maratonlöparna inför dåvarande kronprinsessan Mary och hennes söner.

Ett 50-tal löpare startade, bland dem de svenska trumfässen Svanberg och Törnros.

Vädret var soligt men kvalmigt.

Löparnas väg fylld av åskådare.

Italienaren Dorando gjorde mot slutet av loppet ett sensationellt trick.

Han nådde stadion som etta men i halvt medvetslöst tillstånd och utan att veta vilken väg han skulle ta.

Han visades tillrätta men väl inne på kolstybben kollapsar den pappre Dorando och sjunker omkull på banan.

Läkare och funktionärer rusar till och tar hand om honom.

Han kommer på fötter igen och vacklar mot målet utan att veta något annat än att han måste fram.

Han stupar över mållinjen utan att ändå vara segrare.

Han har ju blivit hjälpt upp.

Londonspelens maraton var en makaber tävlan.

En av de få oberörda var Svanberg på åttonde plats.

I diskustävlingen förekom även den klassiska stilen med kast från en sluttande träplatta.

Publikavslutningen är inte över sig.

Inte ens damernas allvarstyngda pilbågsskjutning drog några större folkmassor.

Förmodligen tycker ni att evenemanget var värt större uppmärksamhet.

Prisutdelningen förrättades av drottning Alexandra i närvaro av bland annat kronprinsparet av Sverige och prissamlingen verkar misstänkt bekant.

Den diskvalificerade Dorando fick av drottningen personligen ett tröstpris i form av en guldpokal.

Den verkliga maratonsegraren var amerikan och hette Hayes och på hans lott kom en myckenhet troféer och hyllningar.

Och med hans ärevarv slutar vi Londonolympiaden 1908 för att rulla fram till den femte olympiaden i Stockholm 1912.

Den 14 juli gick starten för maratonloppet in på det i lång tid i förväg fullsatt stadion.

68 löpare gav sig iväg på den fyramila distansen i brännande sol.

I hård fart gick jakten ut ur stadion med svensken Algren i täten.

Uppsalavägen såg lite annorlunda ut då Stockholmsolympiadens maratonlöpare kilade ut mot vändpunkten i Sollentuna.

Här var mycket folk och redan på denna tid visade pressfotograferna dödsföraktande ambition.

Det sydafrikanska paret McAver och Gitsham ledde överlägset vid Stocksund på återvägen.

Men McAver löpte först genom stadionportalen och gick också i mål som segrare på tiden 2 timmar 36 minuter 54,8 sekunder.

McAver hade tagit ut sig till det yttersta.

Hans landsman Gitsham som löpte i mål en minut senare var mera oberörd.

Svenske favoriten Sigge Jakobsson hade i Stocksund legat på fjärde plats men i mål kom han först som sexa, 6,5 minut efter segraren.

Svenska folket tröstade sig med att Sigge haft för små skor.

Tävlingarna fortsatte.

I finalen på 5000 meter startade en finne med det inte obekanta namnet Hannes Kolechmeinen.

Hans slutstrid mot fransmannen Jean Boing har gått till idrottshistorien.

Och Kolechmeinens segrartid, 14 minuter 36,6 sekunder, är alltjämt utomordentlig.

Förenta staternas insats i tävlingarna var av en tyngd och kraft som jag här låter symboliseras av de legendariska kulstötarbjässarna Rose och McDonald.

Den lille knatten är trean i Västerhamns-tävlingen, amerikanen Whitney.

Men vem är detta?

Jo, det är svensken Erik Lemming som sätter nytt olympiskt rekord med ett kast på 60 meter 64 centimeter.

Finnen Saaristo var hans värsta konkurrent, men guldmedaljen i bästahandstävlingen gick till Lemming, en av det ståtligaste idrottsmän Sverige fostrar.

Här hoppar Topsy Lindblom 14 meter 76 centimeter i tresteg, vilket räcker till seger.

Kamraterna Åberg och Almlöv säkrade en tredubbel trestegstriumf.

Dragkampen var en populär tillställning.

Londons Citypolis ansågs vara givna segrare men Stockholms polislag som representerade Sverige tyckte att man i alla fall skulle dra om saken.

Och drog gjorde man så Londonpolisen höll på att fara ur skorna.

Det kunde inte bli annat än svensk seger, en av olympiadens största och populäraste överraskningar.

Kung Gustaf hade varit trogen åskådare under alla tävlingsdagarna.

Här kommer han till prisutdelningen under samma strålande sol som lyste över hela Stockholmsolympiaden.

Den svenska insatsen var överväldigande.

I sammanlagd poäng låg vi etta före förenta staterna.

I allmän idrott hade vi utklassats av amerikanerna men kom dock som tvåa.

Man var stolt över att vara svensk och redan såg man framåt mot olympiaden 1916 i Berlin.

Men redan hopade sig också åskmolnen över stadionplanens ödesmärkta uniform.

Två år och helvetet släpptes löst över världen.

De fem olympiska ringarna, enandets symbol, sprängdes i atomer.

Mot en fientlig skyttegrav gjorde Jean Boing sin sista självuppoffrande slutspurt.

Och med honom slaktades tio miljoner av Europas friskaste och starkaste män.

Berlin-olympiaden dränktes i blod.

Förpinade och illusionslösa, förstörda till kropp och själ återvände de överlevande från den stora folkslakten.

För dem gällde det att bygga upp och förnya det de själva rivit ner.

Att slita sig ur gastkramningen och gå vidare.

Det lilla Belgien var ännu rekonvalescent när kung Albert med kronprins Leopold öppnade Antwerpenolympiaden 1920.

Sverige var välrepresenterat, både på tävlingsbanorna och läktarna.

I längdhopp fick vi genom Kalmar Pettersson vår enda guldmedalj i allmän idrott.

Här segerhyllas Wille Pettersson, numera björneman, av svenska idrottspappan J.S.

Edström.

Svensken Almlöf hoppar tresteg, en svensk paradgren.

Även nu höll vi oss väl framme, men guldmedaljen blev inte vår utan finlands, genom Toulos.

Silvermedaljören Folke Jansson och bromsmedaljören Almlöf flankerar segraren.

Med detta hopp över 1,90 säkrar Bo Eklund en bronsmedalj åt Sverige.

Segraren hette Landon USA och silvermedaljören var också amerikan Myllet.

I långdistansloppen hade vi väntat mycket av vårt säkra par Backman och Falk.

Men sensationellt uppdykande finnen Normi och fransmannen Guimaud ville annorlunda.

Här går Normé i mål som segrare i 10 000-metersloppet på tiden 31 minuter 45,8 sekunder.

Men ännu var inte den tyste finnen obetvinglig.

På 5000 meter tog Guimaud revansch på Finland för Boens nederlag i Stockholm 1912.

Och här tar den stolte segraren emot kung Alberts gratulationer.

Vid inloppet från terränglöpningen ledde vår backman före Normi.

Men finnen hade mest krafter kvar och fick tiden 27 minuter 15 sekunder på de åtta kilometerna.

Backman var två sekunder efter.

Om poängskörden i allmänna idrotten inte motsvarade våra på tok för högt uppskruvade förväntningar så gick det desto bättre i simningen.

Här går Håkan Malmroth i mål som överlägsen segrare i 400 meter bröstsim och ser sig om efter andre man som är Tor Henning.

Samma herrar hade företagit en dubbelseger även på 200 meter.

Den svenska hejarklacken hade ljuvliga stunder.

Tänk bara en sån sak som fyrdubbel triumf i raka hopp genom Wallman, Skoglund, Jansson och Ablers.

14-årige Niklas Skoglund utgjorde förresten tillsammans med 15-åriga amerikanskan Aileen Ridgen en attraktion även i egenskap av spelens yngsta deltagare.

I ryttartävlingarna var det också framåt och uppåt för de svenska färgerna.

Många medaljer släpptes minsann inte.

I fälttävlan tog löjtnanterna Mörner och Lundström och kapten von Braun hem så gott som rubb och stubb.

Lagsegern i prishoppning gick också åt rätt håll och kvartetten Lundblad, Sandström, von Rosen och von Essen tog hem storslam i prisridningen.

Så nog slutade Antwerpenspelen bra.

Nya olympiader följde.

Paris 24, Amsterdam 28.

En rad svenska ansikten passerar revy i minnet.

Den flygande folkskoleäraren Edwin Wiede.

Kämpen på 800 meter Georg Böhlén.

Friskoson och fightern Nisse Engdahl.

Smidige häcklöparen Kaka Krischensson.

Segerpålitlige Sten Pelle.

Blonde spjutkastaren Gunnar Lindström.

Fenomenet Målarn Lundqvist.

Frodiga slängfarbrorn Massa Lind. Trestegsskuttare Sven Svensson. Starka femkamparna Bolind Mann och Sven Tovfelt. Arne Borg. Tionde olympiaden i Los Angeles 1932. Rekordens olympiad, en pest för alla sinnen som dränker en stackars filmarkivforskare i ännu färska intryck och förstummar honom.

Mörkhyade hundrametersduon Tolan och Metcalf vräker sig mot målsnöret och säkrar amerikansk dubbelseger tangerande världsrekordet.

I nästan varje tävling föll något rekord.

Här singlar John Andersson diskursskivan 49 meter 49 centimeter vilket räcker till seger för John.

En annan Andersson, Harald, har nu möblerat de fordingarna en smula.

Vi finner engelsmannen Hampssons oerhörda obetvingliga slutspurt på 800 meter.

Storbritanniens traditioner på distansen ska försvaras.

Hampson tvingar sig, pinar sig före kanadensaren Wilson och vinner på världsrekordtiden en minut 49,8 sekunder.

Vi rullar också upp slutet av det sensationella tiotusenmetersloppet där finnfenomenen Isohollo och Virtanen utklassades av polacken Kusoczinski som efter ett för finnarna förödande slutryck promenerar i mål på 30 minuter 11,4 sekunder.

Japanerna dominerade helt herrarnas simtävlingar.

I hundrametersfinalen hade ingen europé krafter kvar att besvara den japanska finishen.

Det blev dubbelseger för Japan.

Miyazaki smällde näven i målplankan som första man och på tiden 58,2 sekunder.

Men om Japan dominerade herrsimningarna så tog i gengäld förenta staterna hem potten i damtävlingarna.

Följ här hundrametersfinalen och flickan på närmaste banan, Helen Madison.

Granna Helen har gått i mål på ny olympisk rekordtid 1 minut 6,8 sekunder.

Och från hopptornet kastar sig Dorothy Poynton mot ännu en guldmedalj för USA.

Med Mickey Reillys segergivande svikthopp och glada triumfatorgest och leende.

Med Georgia Colmans djärva och säkra krumelurer mellan himmel och vatten rullar de sista meterna av denna återblick.

Den olympiska elden tänds på nytt.

Men den elfte olympiadens strider kring segertecknen får bli en särskild filmberättelse.
