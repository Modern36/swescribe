Lilla skickliga och trevliga Vivi-Anne Hultén är hemma igen från en rundtur i Europa där hon samlat både rosor och lagrar.

Som förnämd grannlåt bland blommorna sitter en ovanligt välförtjänt olympisk bronsmedalj.

Och här dansar hon glatt och graciöst igenom en del av sitt program för SFs beundrande reportagekamera.

Slottsbron gör avslag i årets bandyfinal i stadion och dribblar sig nervöst upp mot motståndarnas mål.

Motståndarna är Västerås sportklubb som idag spelar sin tionde bandyfinal.

Jubileet ser ut att få ett värdigt förlopp.

Redan från början tar Västerås hand om spelet och efter två minuter kommer ledningsmålet.

Dubbelt värdefullt idag då töväder gjort isen lös och tungkörd.

Slottsbron går till utjämningsattack men Västerås har en pålitlig burväktare.

Han heter Robsahm och visar sig absolut ovillig att släppa in det röda nystanet i sin bur.

Västerås anfallslinjer stormar fram på nytt.

Isen blir allt sämre och Slottsbron ser ut att lida mest av det dåliga föret.

Värmlandslagets målvakt får några heta minuter.

Här klarar han ett skott till hörna och på den hörnan slår hyttan Karlsson en miss och fåglarna på sturevägen ramlar ur träden av luftdraget.

Västerås manstarka hejaklack är märkbart optimistisk.

Saken tycks ju vara klar och humöret blir inte sämre av att signalmasterna visar svensk ledning på landskapsfronterna.

Andra halvlek.

Slottsbron kommer med nya krafter.

Drar upp ett anfall på högersidan som bryts oschysst.

Frislag och därifrån hamnar bollen hos Törnqvist som hastigt och lustigt pillrar in den i Västeråsburen.

Slottsbron har utjämnat.

Hyttan Karlsson försöker förgäves riva bollen med sig genom issörjan.

Kalle Funke och company bryter ner alla försök i den vägen.

Robsahm i Västeråsmålet får det allt trassligare.

1-1 står spelet ännu i 36 minuten.

Den som nu får ett ledningsmål kan anse slaget avgjort.

Och i andra halvleks 37 minut åker Slottsbrons Törnqvist fram genom uppvaktande västeråsare och skyfflar in bollen utom räckhåll för förtvivlade Robsahm.

Slottsbron har vunnit svenska mästerskapet i bandy.

Blommor och blad ramlar ner över dem.

Åter har Värmland visat sig värst i vinterns fotboll.

Det trettonde Vasaloppet blev en spännande uppgörelse.

Favoriten och vandringspokaljägaren Häggblad fick snart nog en skugga.

Dalkarlen Sven Hansson med startnumret åtta.

Även Jansson, Sälen, var i sällskap med den tippade segraren vid kontrollen i Oxberg.

Här lämnar Häggblad kontrollen efter att ha plockat i sig lite färdkost.

Nummer 27 här är John Wikström Luleå.

Och detta en av dalarnas egna Hilding Olsson Malung.

I Mora väntar man och glädjande nog i nyktert vertikal ställning.

Bygdens folk och främlingar från alla kanter har lagt beslag på alla upptänkliga utkiksposter och kullan med segerkransen står redo vid kyrkan.

Här kommer första man, det är limapojken Sven Hansson som på de sista kilometerna gått om och ifrån fruktade Häggblad.

Umeålöparen är dock inte långt efter.

Hans tid blir 6 timmar 32 minuter 23 sekunder mot segrarens 6.31.55.

Sven Hansson är en äkta dalkarl.

Är det underligt då att han får både kullan och kransen.

Som tredje man i mål kommer överraskande Rehnman, Vindeln.

Och sen berättar Hansson för ett radiolyssnande folk hur det gick till när han visade medtävlarna var prisskåpet ska stå.

Detta är Miguel Mariano Gómez, nyvald president av Cuba i kretsen av sin familj.

President Gómez tillhör det liberala partiet och hade stor röstövervikt vid valet.

Den årligt obligatoriska köldknäppen, biggest in the world, kommer vita huset i Washington att verkligen göra skäl för sitt namn.

På 14 år har man inte haft maken till snöstorm.

Trafiken är helt lamslagen och bilägarna pulsar omkring i drivorna krafsande fram sina vagnar efter bästa förmåga.

Ibland räcker dock den egna förmågan inte till utan man måste anlita hjälptropper för att överhuvudtaget kunna hitta sitt stelfrusna fartvidunder.

I New England måste kustvaktens fartyg Harriet Lane kämpa sig ut bland ismassorna till sju män som driver till havs i Cape Codviken.

Här stirrar de oroligt efter vår flygmaskin och efter Harriet Lane som nu arbetat sig fram så långt den kan.

För att kunna komma ut till de nödställda måste man använda en livbåt som försiktigt skjuts fram över drivisen.

Undsättningsexpeditionen har nått sitt mål.

De havsdrivna förs ombord på Harriet Lane för vidarebefordran sjukhus, en varm säng och en dito whiskey.

Den nordamerikanska staten Alabama har fått sin vårflod i förskott.

Åkrar och vägar är täckta av väldiga vattenmassor.

Det är nätt och jämnt järnvägarnas bankar når upp över ytan.

I de översvämmade delarna finns stora bomullssocker och tobaksplantager som nu blivit illa åtgångna.

I trakten av huvudstaden Montgomery har många hem blivit helt isolerade av översvämningen och många bilar stoppats på vägarna.

Där nere till vänster ser vi just en bil som undsätts av en roddbåt.

Paris lanserar nya regnvädersmoder.

Den här heter pirouette och är gjord av impregnerad sammet.

Axlarna är garnerade med motiv i läder.

Den passar för all slags sport.

Neige, snö alltså, heter den här av impregnerat marinblått tyg.

Kapuschongen utgör garnityret och den kan av- eller påtagas allt eftersom vädret fordrar det.

Matisse är namnet på den här modellen i gummiimpregnerad tweed.

Den är mycket trevlig och synnerligen lämplig för promenader i osäkert väder.

Garnityr och fickor är av sammet i mörkare färg.

Cape suisse av vattentät crepeyskinn med sidenfordrad capuchon.

Filosofi är ett annat regnplagg som är en vogue just nu.

Och här har vi någonting som kallas c'est bien, vilket betyder det är bra.

Den är gjord av gummiinprengerad crepeyskinn.

Vid dåligt väder kan den knäppas helt och hållet.

Så nu vet ni mina damer hur ni ska ha det när vårregnet börjar.

Postverket har firat jubileum.

Alltså kan det vara på sin plats att visa det allra sista skriket på postflygets område, raketposten.

Planet är lastat med 4 000 brev och döpes nu högtidligt.

Gloria blev således namnet.

Här mixtrar man ihop startladdningen efter hemliga recept.

Den som ska sköta starten är försiktigtvis klädd i asbest.

Allt är klart för avfärd.

Luntan sätts till laddningen och sedan gäller det att sätta sig själv i säkerhet innan smällen kommer.

Ingen vet hur det djärva försöket kan avlöpa.

Nu har elden nått laddningen.

Nu plutt.

Raketpostens fråga väntar ännu på sin lösning.
