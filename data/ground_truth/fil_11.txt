Sveriges konst- och antikvitetshandlarförening har anordnat en intressant utställning på Liljevalchs konsthall.

Utställningen kallas "rummet genom tiderna" och den visar en rad mycket vackra interiörer från olika epoker.

Liljevalchs stora utställningshallar förvandlas till en gobelängssal med praktfulla 1600- och 1700-talsmöbler.

Den här baldakinsängen är från 1600-talet.

En Gustaviansk interiör med utomordentligt vackra stilmöbler.

Utställningen har även en vacker samling prydnadssaker här är en Mariebergsterrin och en klocka i rokoko.

Från 1700-talets senare del stammar den här sovrumsinteriören.

Våren har slutligen även kommit till Råsunda, det ser ut som om Filmstadens hela väldiga komplex låg och slöade i den första solvärmen.

Artisternas lunchrestaurang solbadar också, omgiven av vårens första blomster.

Men det är inte så lugnt i Råsunda Filmstad som det ser ut.

Innanför dess murar råder en febril verksamhet, sommarens inspelningar har just startat och här ser vi Gustaf Molander med manuskriptet i hand i full fart med sin första film "Bröllopsresan".

Det är Håkan Westergren som blir instruerad.

En av de kvinnliga huvudrollerna spelas av Karin Albihn för första gången i en större uppgift.

Den unga damen här har alltså möjlighet att bli stjärna.

Bröllopsresans manuskript har författats av Gösta Stevens i samarbete med Gustaf Molander.

Stevens ser vi här till höger på bilden.

Gustaf Molander som sitter i stolen är för närvarande stora säkra namnet inom svensk film med sina senaste stora segrar "Ungkarlspappan" och "Swedenhielms" har han ryckt fram som en lysande stjärna av allra första klass.

Under vår vårvandring en dag i den sista veckan i april stannar vi med upptäckarglädje vid den här kullen.

Den visar det tydligaste tecken på att vara bebodd, ingångarna här är alldeles säkert trampade av nyväckt liv.

Sex stycken jordgluggar är det, här bor nog Mickel räv.

Vi lägger oss på lur i linje med den mest krypslitna entrén.

Och titta!

Titta!

Sex stycken rävungar smyger ut i solskenet!

De där krypen är nog inte gamla här i världen, jag gissar att det inte var mycket mer än två veckor sedan den stora händelsen skedde där inne i lyan.

En av de sex ser svag och ynklig ut, det är bara en liten skärgårdsö modern har till jaktmark och sex ungar är väl mycket för en rävhona även under gynnsamma jaktförhållanden.

Och ungarna är tidigt ute, säljen på deras tak har nätt och jämnt börjat sin lugna solsugning.

Det är en farlig tillvaro de sex små nu gjort entré och från första stunden är de uppfostrade att iaktta den största försiktighet.

Det allra märkvärdigaste med den här rävlyan är att den inte ligger mer än på sin höjd 500 meter från den farligaste fiendens nästen för mer är det inte till människoboningarna som drar med sig alla för en räv tänkbara nackdelar utan tillstymmelse av den lockelse till exempel ett hönshus har på Mickel räv.

Det är nämligen bara improduktiva sommargäster som har sin varelse där borta.

Men än så länge är de bara ute på lördags-söndagsvisiter.

När de på allvar intar sina soldyrkarmarker ska de här sympatiska medborgarna i den vildnatur människan ännu låter bli vara fullvuxna, vara listiga Mickel räv.

Stockholm åker till allsvenska seriens vårpremiär i stadion.

Det är AIK och Örgryte som spelar.

Det är den sista söndagen i april och aprilvädret är i allra bästa form.

Då vi samlas blåser väderguden ut ut sin sista vinterreserv, vi får åtminstone hoppas det.

Och då AIK gör avspark på Bergvalls vårbrodd är sceneriet hastigt ändrat.

Nu är det sommarens himmelsblå rundhorisont som ger ram åt den började bataljen åt AIKs hotande anstormning mot Göteborgs serieledning.

Men nästa AIK-anfall utspelas i ståtlig vinteruppsättning.

"Aprilsnö fåragö" heter det i bondepraktikan och det är AIK som spelar vårens denna gång mycket kloka roll.

I välordnade anfall går den Stockholmska kedjan till storms mot göteborgsmålet och här blir det mål!

Det var AIKs andra mål det här.

Det första slök inte på kamera men det, liksom detta andra, sköts av Erik Persson.

Och se, det är stor glädje bland stadions Stockholmska folk.

Olle Zetherlund heter AIKs nye center och det är han som spelar in det tredje målet.

Första halvlek slutar med 3-0 till AIKs favör.

Och under andra halvlek lyckas inte Örgrytarna förbättra sin situation.

Det är alltjämt AIK som dominerar och här serverar vi några utvalda glimtar från Örgrytemålmans heta stunder.

Göteborgs serieledning är nu starkt hotad av AIK.

23 poäng har Göteborgskamraterna, AIK 22.

Har ni lust att följa med på en tur och titta på vad en bilist kan råka ut för i gatuvimlet så varsågod och stig in i bilen.

Den är visserligen liten men är sämjan god så är rummet stort heter det ju.

Och ni ska få se att det finns en hel del obehagliga överraskningar på vägar och gator.

Här har vi det första äventyret!

Ja jag får ju säga det att om man nödvändigt måste göra på det där sättet så nog finns det väl lämpligare tillfällen att ge sina känslor luft än när man ska köra bil.

Och man stannar inte i en kurva och slänger inte upp en dörr på körbanan sådär utan vidare inte!

Hur kan pappa och mamma tillåta någonting sånt här?

Det är sannerligen att ställa höga krav på bilförare eller bildrullarna som väl pappa och mamma helst kallar dem ända tills de får tillfälle att skaffa sig bil själva!

Nej men se här har vi gamla herr Stockholm, alla chaufförers älskling.

Han lever fortfarande i den tron att han stoppar all trafik om han vill genom att sträcka upp sin lilla knubbiga karda.

Ack ja, den rålemanska tiden var en lycklig tid tycker gamla herr Stockholm.

Den här figuren är farlig.

Håller han på att läsa tidningen på det här sättet så kan det hända att han kan läsa om sig själv där en vacker dag men då blir det nog under rubriken gådrulle och på sjukhuset.

Hör du lilla fröken ska tänka på att det finns gatukorsningar med dubbla bilköer och att det kan komma bilar i den bortre kön också!

Det är skönt att få prata ut riktigt ordentligt när man träffas ute i körbanan.

Men se de välsignade bilarna, de skulle då vara förbjudna!

Ett annat glädjeämne i trafiken är cyklisten.

Han eller hon har sitt eget lilla sätt att färdas på.

Den här gossen har beslutat sig för att komma fram i livet och han gör som han tycker och tänker och ger sjutton i bestämmelser och trafikregler, för de är inte till för honom!

Och inte för den här mannen heller, det är ganska tydligt.

Körfilerna struntar här cyklisterna också i.

Han väntar i höger körfil och tar gladeligt av åt vänster.

En cykel kan man slänga ifrån sig hur som helst.

Bilisten får väl klara sig bäst han kan, det angår väl inte grabben?

Det här ser ju trevligt ut eller hur?

Här finns det ju en möjlighet att få sin cykel mosad och få en ny, knepen är många!

Det här sättet att parkera en cykel skäms inte för sig det heller.

En annan godbit är han med dragkärran.

Har ni mött honom någon gång?

Ni kan tro att han inte har brått, i synnerhet inte om han hör att han har en bil eller ett par bakom sig.

Och här har Kalle och Nisse träffats, ja de har ju en hel del att dryfta om sista matchen så de har ingen tid i övrigt för det som finns omkring dem.

Det är bara att vingla iväg det.

Det är de andra som ska ha ögonen med sig!

När man sen skiljs åt så kan man ju alltid roa sig med lite förbjuden konståkning utan att hålla i styrstången.

Någon lattjo ska man väl ha det vore väl grosigt annars?

Och medan Kalle vinglar vidare oanade olyckor till mötes föreslår jag att vi kilar ner till Wien och tittar på en liten ganska handgriplig undervisning i gåkultur och i den bilden låter vi Wienarna tala för sig själva.
