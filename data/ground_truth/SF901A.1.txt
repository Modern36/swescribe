Dagens nyheters mästerskap i maskinskrivning är avgjort.

Och här är segrarinnan fröken Emy Karlsson som presterade 16 649 nedslag på en halvtimme.

Nio per sekund alltså.

Fröken Inga Lindau blev tvåa med 14 705 nedslag av de 3 800 000 som de tävlande tillsammans knattrade ned under halvtimmen.

På tredje plats kom svensk filmindustris fröken Astrid Holmberg som ända sedan första tävlingen 1924 varit med och härjat överst i prislistan.

Här är säkerhetsfenomenet Maj Eriksson med felprocenten 0,20 svarande mot två rena felslag på fem foliosidor och representerande en nervstyrka av bästa cirkusklass.

Det så kallade otäcka könet placerade sig individuellt inte bättre än sjua.

Men lagpriset tog de hem i alla fall.

Med en fingerfärdighet som närmade sig den systematiserade darrhäntheten.

Andra lag blev Svensk Filmindustris med Astrid Holmberg, Annie Karlsson och Margit Palm.

Och därmed är jag nöjd med resultatet.

Både som otäck karl och som SF-are.

Vid en högtidlighet på huvudbrandstationen i Göteborg överlämnade direktör Ljungquist i Städernas allmänna brandstodsbolag

En sidenfana till brandchefen Nikander.

Världens största båt Queen Mary har byggts i England och i dagarna stuckit ut till havs.

Den är av 80 000 tons mäktighet, över 300 meter lång, tar 2100 passagerare och har 1400 mans besättning.

200 000 hästkrafter flåsar maskineriet av och 7000 man har byggt Queen Mary.

Det havsvidunder som kan lätta på detta vidunder heter Arneborg.

Vi ser här simfenomenet överlämna Queen Mary till Herr David Lundin.

Den man som byggt den välgjorda modellen av världens största båt.

Han har hållit på med det arbetet i ett år och två månader under lediga stunder.

Herr Lundin som är lykttändare till yrket har i detalj kopierat den nya jätteångaren.

Det är bara den skillnaden att modellens maskineri spinner elektriskt under det att den riktiga Queen Mary stånkar av ånga.

Man är i färd med att gräva sig igenom hela Florida-halvön.

Och vår karta visar var vattenvägen kommer att löpa från Atlanten till Mexikanska viken.

Kanalen som går genom mycket svår terräng blir minst tio meter djup.

Tar sex år att färdigställa och kostar 143 miljoner dollar.

Bernard Shaw i Amerika har naturligtvis väckt uppseende var han dragit fram.

Här säger den store paradoxmästaren på sedvanligt blygsamt sätt några väl valda ord om sig själv.

Mr. Shaw har ordet.

Våra kära gamla amerikanska vänner, raketpostpionjärerna, har inte tappat modet efter sitt första misslyckade försök.

Posten ska fram med raketflyg, sen må den nå adressaterna eller deras barnbarn.

Till detta vill jag nu bara säga det, att raketposten ovillkorligen har en uppgift att fylla i det fall då adressaten inte bor allt för långt bort.