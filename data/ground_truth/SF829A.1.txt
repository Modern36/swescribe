Vi börjar biosäsongen med att låta kameran ge oss några glimtar av den säsong då vår bio i allmänhet var stängd.

Tidigt i våras reds den här paradkavalkaden på Ladugårdsgärdes gamla slagfält i Stockholm för att stadfästa bildandet av Kunglig Svea artilleriregementets kamratförening.

Gamla kamrater i vapenrocken hade stämt möte på det berömda exercisfält de själva en gång skumpat fram på, det fält som nu erövrats av stadsbebyggelsen.

De fick återse sina gamla batterihästar, såg att de gick lika lydigt och snällt med sista årgångens ryttare som en gång med dem.

I högre skolan red en representant för den officerskår som är världsberömd för sina många olympiska guldmedaljörer i modern femkamp.

Här står vår nya kortfilmskollega Bullen Berglund med Bulla och erinrar sig de dagar då han red i den högre skolan.

Det skulle vara roligt att se Bullens häst men den hann han väl göra kalops av.

Handgranatskastare skjuter här till måls.

Och här rider sveaartillerister som tydligen för länge sedan lämnat hindergårdens första fasor bakom sig.

Shahen av Persien har av Nydqvist och Holm i Trollhättan beställt en salongsvagn som inspekteras av vår kronprins före avgången till Persien över Tyskland, Polen och Ryssland.

Så här fint kommer hans persiska majestät att få åka tåg.

Nordiska kompaniet har för in. Rummet är hållet i grå mahogny med inlagda lister och stavar i silver.

På nattbordet finns infällt ringledningar och elektrisk dörrstängare.

Silver och opalglas är badrummet av. En ultramodern radioanläggning kan eventuellt förljuva resan. Salongens inredning är av makassar, ebenholts och ceyloncitron. Det stiliserade persiska vapnet av elfenben. Men shahens telefon tycks i alla fall inte vara finare än den vi har hemma. Köksdepartementet förfogar över förstklassiga svenska verktyg.

Och överste munskänken har också alla möjligheter.

Den persiska skriften på det lilla handtaget här betyder nödbroms.

Och så kan det fina tåget gå till Persien från Nydkvist och Holm i Trollhättan som alltså åter en gång gjort bra världsreklam för svenskt arbete.

Svenska Amerikalinjens nyaste ångare heter Marieholm och här ligger fartyget vid Kaj i Stockholm inför sin första färd på Östersjölinjen Stockholm, Litauen, Ostpreussen, Danzig och Polen.

Marieholm är en pärla bland Östersjöbåtar.

Fartyget är 61 meter långy, 10 meter brett och lastkapaciteten är 410 ton.

Farten 12,5 knop.

Den 6 juli firade ångfärgleden Trelleborgs Sassnitz 25-årsjubileum med stora högtidligheter såväl på den tyska som den svenska sidan.

Vi ser Tysklands representanter mottagas i Trelleborg.

I spetsen för dem står Riksjärnvägsgeneralen Dorp Müller.

Och här tågar i sin vita väst den svenska järnvägsgeneralen Granholm inför det församlade folkets blickar.

Granholm dekorerar 27 personer med medalj för nit och redlighet i rikets tjänst.

I fem dagar har Sandhamn i Stockholms skärgård haft gulddagar.

Det är dagar, nämligen, när striden om den berömda guldpokalen stod mellan seglarrepresentanter från Sverige, Norge, Finland, Frankrike och Tyskland.

Med de första tre dagarnas seglingar på den traditionella havsbanan ut mot Almagrundet slogs den tyska, franska och finska båten ut av den svenska båten Marianne och norrmännens White Lady.

Och efter fyra seglardagar stod Marianne och White Lady med två segrar var.

Den femte dagens seger blir alltså slutsegern.

Det är den femte dagen.

Kronprins Olav av Norge skyndar till sina landsmän.

De har stor chans att återtaga trofén till Norge.

Här är de svenska pokalförsvararna.

Mannen i randiga jackan är rosmannen Danson Den Kullberg.

Norges starka lag.

Rosmannen Magnus Kornhov längst till höger och närmast honom skidhopparen Tulla Tams.

Nu överräcks en spinnakersättare.

Vackra Marianne seglar ut till start.

Sjögående publik av alla storlekar och av skiftande motorstyrka puttrar samma väg.

Vi ser bland andra borgmästare Frans Koster med fulltalig familjebesättning.

Starten har gått för styrbordshalsar.

Det är White Lady, vita frun gemenligen kallad, som har lovats positionen och ledningen.

Marianne slår.

Alltjämt är vi ut mot första rundningsprick.

Alltjämt håller vita frun vackra Marianne under sig i lä.

Funktionärerna på chefsfartyget Ajax får nu notera första rundningstid.

Norska båten går runt flaggan efter en timme åtta minuter och en sekund.

Marianne har 21 sekunder sämre tid.

Vita frun behåller sin ledning banan ut.

Slörar i mål efter två timmar 48 minuter och 52 sekunder.

Kronprins Olav har anledning att känna sig nöjd mellan Sven Salén och Heidenstam. Marianne är i mål en minut och tretton sekunder senare. På klubbstranden står segerbesvikna Sandhamsbor och sommargäster. Ser segraren och White Lady gå in i hamn Kronprins Olav har bråttom att komma i land från honoratioresdäcket. Det förstår man.

Och snart sitter han bland sina segerpojkar i vita fruns famn.

Den lyckliga gruppen beskådas med många långa blickar av flickorna på stranden som enligt sista Sandhamnsmodell förankrat ballonger i lockarna.

Ett mod som inte är så alldeles tillgängligt för alla.

Och därmed är det slut på vår kamerarapport för denna gång.
