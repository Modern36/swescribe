En dag för lite sen tog Sveriges riksdag ett slags idrottslov i en plötsligt påkommen längtan till havet.

Valda ombud för Sveriges folk besatta med en styrka av 166 män och kvinnor det antal båtar som går under namn av Svenska flottan.

Det är amiral Tamm som säger välkommen ombord, som sätter besvärande rodnad på riksdagskinder.

Under 28:ornas på Forsrör får riksdagen del av flottans glädje och bekymmer och man vet aldrig, kanske blir riksdagen så förtjust i pansarbåtar att de köper några till åt amiralen.

Vaddtuss i kommenderas det, för nu ska vi börja, nu ska vi börja kriga.

Det är på Danziger Gatts gamla Svenska stridsvatten flottan sjörullar riksdagen.

Det är Svenska flottans modernaste jagarflottilj riksdagen här hälsar.

Det var torsdagen den 19 mars 1936 som riksdagen höll sitt flockmöte en vacker dag en lyckad dag, och nu sägs det som sagt att kungliga flottan går och väntar på flera skepp att ta emot sina redare på.

Luleå har i bästa form och humör startat sin stora skidvecka.

Redan vid ankomsten serverades besökarna en jättesensation; snö och därtill i massor.

Annars har ju på senare år deltagarna fått vänja sig vid att valla för grus och vatten och mossa och bergknallar.

Men vasaloppssegraren Lime Hansson här till höger har ett prima tremilsspår framför sig och publiken kan vänta god sport.

Här ger sig oberäknelige Häggblad ut i spåret med startnumret 44 och sedan följer den ene storrännaren efter den andre.

Starten för damernas 10-kilometerslopp går samtidigt och damerna sticker efter vanligheten iväg som om det hjällde meter i stället för kilometer.

Nummer 16 Sigrid Nilsson-Wikström höll huvudet kallt och blev också årets mästarinna.

Det hjälpte  inte att hennes konkurrenter tog ut sig, Sigrid lät ingen hindra sig att lägga ett fjärde mästerskapstecken till de tre hon redan har.

Här kommer Skellefteås Axel Wikström för nu flyttar vi över intresset till tremilsloppet och ser sedan hur 114 hämtats upp av 117 Kiruna-Larsson.

Jakten går vidare och med startnumret 121 börjar Jämtlands Dahlqvist gå fram i en stil som inte bådar gott för favoriterna.

Fyran i Garmischspelens femmilssegrande kvartett håller emellertid undan och går i mål som svensk tremilsmästare.

Han är trött men belåten Hjalmar Bergström, det blev ingen medalj i Garmisch men en svensk guldmedalj är inte heller fy skam.

Lille Kiruna-Larsson kommer åter med fin tid; 2 15 och 43 mot Bergströms 2 och 14.

Men tiden räcker ändå inte till andraplacering.

Nummer 108 har 121 Dahlqvist hack i häl och med tiden 2 14 och 46 lägger Dahlqvist beslag på tremilens silvermedalj.

Det är första växlingen i SM-stafetten tre gånger tio kilometer.

Jockmocks John Berger ger sin klubbkamrat Sigurd Nilsson en och en halv minuts försprång framför Husums lag.

Berger har tagit ut sig fullständigt, hans prestation är överlägsen nog för att betrygga Jockmocks seger.

Husums Nordström ger stafetten och kamraten Karl-Johan Edlund som på sin sträcka förlorar en del av det försprång hans förening har på Boden och Kramfors.

Men Jockmocks Sigurd Nilsson förvaltar bra nog det försprång han fått av Berger, han gör sin mil på fyrtiofem och fyrtiotvå.

Snabbare än Nilsson är emellertid Bodens Selberg, han får dagens bästa miltid fyrtiofyra och sexton.

Jockmocks slutman Torsten Gustavsson går i mål på segertiden 2 17 och 48.

Det är Englund som svarar för Bodens silvermedalj en minut och elva sekunder efter.

Och här är Jockmocks segerlag; från höger John Berger, Sigurd Nilsson och Torsten Gustavsson, en chaufför, en skogsarbetare och en fjärdingsman.

Starten för mästersskapstävlan på 15 kilometer är belagd i Måttsunds by en och en halv mil från Luleå.

De ser stridsman över torneo och Ögren Umeå gå ut i spåret.

Nils Englund, Bodens starke skidman har startnummer 18.

Bodensarna håller på honom och de har många meningsfränder i sin segertro.

Men det finns en Dalmas med också; Matsbo från Hedermora som vi här finner ute i spåret med en fart som åtminstone än så länge överträffar Englunds.

I och med det att Kiruna-Larsson, Sveriges första segrare i vinterolympiaden börjar fräsa fram tidsnoteringar är emellertid alla andra ur räkningen, han gör en överlägsen segermarch.

Borgmästare Fagerlin och landshövding Gärde är bland dem som inväntar segraren vid mål.

Lappen Lars Theodor Johnsson ser här i förgrunden Englund anlända på dagens hittills bästa tid, 1 15 och 20.

Det anses räcka till andra plats efter Kiruna.

Men Matsbo vill annat, han snor här in på 12 sekunder snabbare tid och får därmed en slags enkommen tröst för de tre sekunder som skilde honom från olympisk bronsmedalj.

Nu kommer Kiruna-Lasse; världens snabbaste skidlöpare i detta nu.

Hans tid är närmare fyra minuter bättre än Matsbos och ändå startade han i den tron att han på grund av krasslighet skulle få lov att bryta tävlingen.

Backhoppningen avslutade Svenska mästerskapstävlingarna i Luleå.

Det var en avslutning i grått som på alla sätt kontrasterade mot mästerskapsveckans övriga dagar av sol och framstående tävlingsresultat.

Snöyran satte stopp för alla de rekordfunderingar den olympiska silvermedaljörens Selångers deltagande gav anledning till, backrekordet klibbade fast i snöblötan.

Säsongens längsta hopp som vi här ser mätte inte mer än 47,5 meter.

Tävlingen i sin helhet blev som sagt mycket matt, den tyngdes inte bara tumföret utan också av ett väl stort antal deltagare som inte var riktigt färdiga för mästerskapstävlan.

Selångers seger kom bara att röra sig om en tiondels poäng, det var hans säkra stil som räddade honom från nederlag mot den här pojken bodensaren Berggren som i sammanlagd hopplängd var hela fem meter bättre.

Men som sagt, olympiatvåan Sven Eriksson från Selånger tog hem stilpoängen och därmed mästerskapet.

Axel Wikström, silvermedaljören i Sveriges olympiska hjältekvartett från Garmisch femmilsbana startar tillsammans med nummer 10 John Wikström från Luleå i femmilsmästerskapet och vid första kontrollen efter fem kilometers löpning ser vi paret med John som ledare streta fram i dagsmejans sugande klabbföre.

Alla tips ställs i dag på huvudet.

Av den olympiska hjältekvartetten är det bara Nisse Englund här som lyckas hålla fart in i prislistan.

Olympiasegraren Elis Wiklund med startnummer 34 är alldeles borta i dag, vi ser honom passera första kontrollen tillsammans med sin startkamrat Gustaf Jonsson från Husum.

Det är sista gången vi ser Wiklund i spåret, han går ur då Jonsson drar ifrån honom.

Arthur Häggblad har ingen chans i dag har expertisen förutsagt men vid 35-km-kontrollen leder han tämligen klart före jämten Lindberg som vi inte alls inriktat vår kamera på.

Lars Olsson från Kilafors ligger trea.

De tre håller ledningen och kontrollanterna vid 45-km-stationen inregistrerar olympien Englund som loppets fjärde man.

Här, vid utspisningsoasen får vi äntligen sikte på outsidern Karl Lindberg från Trångsviken i Jämtland.

Han leder med tre sekunder före Häggblad som startat två minuter tidigare.

Det blir alltså en klappjakt utan like de sista fem kilometerna fram till målet.

Publiken vid målet får också sitt lystmäte Olsson kilaforsaren har redan kommit in, tid fyra timmar femton minuter och fjorton sekunder.

Olympien Englund har närmare tre minuter sämre tid och nu väntar vi på segraren.

Här kommer Häggblad, hans tid är omöjligt att ta miste på, den väntade segraren det blir nog han det.

Han har fullbodat loppet på fyra timmar, 14 minuter och 29 sekunder.

På sekunden två minuter därefter är Lindberg över mållinjen, det vill med andra ord säga att han bör få exakt samma körtid som Häggblad.

Nej det får han inte rapporterar tidtagare, det skiljer en sekund.

En sekund till svenske mästaren Lindbergs fördel.
