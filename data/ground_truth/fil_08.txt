På sin färd till österland har Sveriges kronprinspar anlänt till Teheran men de kom inte med den här kamelkaravanen.

Nej det var i en specialbyggd svensk Volvobil som de en dag i november kom till den persiska huvudstaden. Förbi den nya parlamentsbyggnaden susade vi i Volvon spår över Peleh Sepah som anses vara Teherans mest trafikerade punkt.

Stadshuset i fonden är onekligen en pampig byggnad utan att vara östbergsk.

Fram gick det över den breda aveny som utgör en förbindelseled av den gamla och den nya stadsbebyggelsen.

I den moderna delen av staden ligger tullbyggnaden och centralpostkontoret.

Och här hälsar oss en blågul duk på en byggnad av europeiskt snitt.

Alldeles riktigt, här har vi svenska legationen, en av våra nyaste beskickningar.

Men kronprinsen är en ivrig arkeolog och marken här i Persien är nästan pepprad av fornfynd.

Volvon lämnar alltså stan bakom sig och styr hän mot en liten ort utanför Teheran som heter Rey.

Här har vi utgrävningar av en urgammal stad, föremål för kronprinsens livligaste intresse.

Här beskrevs och beundrades de arkeologiskt högintressanta fynd som de senaste årens forskningar bragt i dagen.

Kronprinsens Leica var i flitigt bruk och även gentemot andras kameror visade vår leende prins sitt allra gladaste anlete.

Uppbrott!

Men dessförinnan kastar vi ett öga på den här cementfabriken som svenska leverantörer bestått utrustningen till med den äran.

Till Jerusalem.

Dit anlände kronprinsparet med prinsessan Ingrid och prins Bertil veckan före jul.

De brittiska mandatärerna genom sin high commissioner sir Arthur Wauchope, bjöd de långväga gästerna välkomna till Palestina och det brittiska residenset.

Framför residensbyggnaden paraderade de här stiliga engelska hederskompanisterna och inspekterades med välgörande civil ledighet av den svenske prinsen.

Från residenset bjöds på vacker utsikt över Jerusalem och Jordandalen.

Ett av kronprinsens besök i Jerusalem gällde Omars moské uppförd på den plats där Salomos tempel en gång stod.

I sällskap med den Muhammedanske stormuftin vandrade kronprinsen nedför moskéns trappa.

Och så sattes kronprinsens kamera i fullt arbete igen medan kronprinsessan och prinsessan Ingrid fick att finnas i poserandets öde.

En liten procedur. Ingen besökare vem det vara må slipper in genom Muhammedansk helgedom utan att vara försedd med tofflor som påsättas vid ingången och återkrävas vid utgången.

Kronprinsessan log med hela ansiktet åt procedurens lilla omständlighet.

Och så erbjuder sig nya vyer för kronprinsens fotoiver som vid det här laget borde ha givit honom en tämligen riklig albumsamling.

Vi är på helig mark.

På denna plats skall Pontius Pilatus visande på den sargade frälsaren ha fällt de mångtyda orden; se människan.

Därifrån styres stegen till andra helgedomar.

En dag besöktes sålunda Betlehem och födelsekyrkan, uppförd på den av traditionen utpekade plats där frälsaren föddes.

Lägg märke till det låga portvalvet, alla måste böja huvudet här.

Här är vi med kronprinsparet på badorten Kalia vid döda havet.

Kronprinsen fann sig föranlåten att pröva på ett bad i döda havets salta vågor förmodligen ett uppiggande bad som gav god aptit till den väntande lunchen på verandan mot havet.

Ja här var det väl som Jerikos murar en gång föll för musikhistoriens främsta basunstötar.

I ruinerna pågår för närvarande resultatrika utgrävningar.

Så tar vi farväl av kronprinsparet på en bilfärd söderut från Palestina.

På vägen tillstöter beväpnad, ja verkligen mycket beväpnade skott från en beduinsk ökenpatrull och så vinkade Arabien.

Svenskt arbete har gammal god klang i Persien.

Kronprinsen konstaterade detta under en färd till en av provinserna vid Kaspiska havet.

Så företogs färden till exempel i shahens salongsvagn inredd som en bättre funkisvåning och levererad av Nydqvist och Holm i Trollhättan.

En angenäm färd således och vilken utsikt.

Den skäms inte för sig men sen är ju järnvägen halvt himlastormande, 2000 meter över havet.

Målet för den kungliga svenska upptäcktsfärden var en liten ort vid namn Paro.

Kronprinsen med svit lämnar just den kungliga vagnen och därefter tågade hela ressällskapet till foten av den bro som här är under uppförande av svenskar: Svenska Entreprenad aktiebolaget.

Här väntar det svenska bolagets personal på den kunglige gästen som skulle luncha i den lilla paviljong som vi ser skymta här genom brovalvet.

Det är sannolikt att kronprinsen riktade några förtjänstfulla ord till de svenska brobyggare som åstadkommit det här vackert resta spannet mot den persiska himlapällen.

Svenska brobyggare kan tydligen sin konst både borta och hemma.

Så kronprinsen hade väl all anledning att känna sig belåten över det här brobygget som är fin svensk propaganda i Persien.

Tutta Rolf har rest till Hollywood.

Naturligt nog gällde hennes sista avskedsvisit Filmstaden, med chefsparet Klasson Svanström och regissör Gustav Molander, i vars skola hon blivit den hon nu är.

Adjö lilla Tutta!

Ja det är med ett tungt hjärta jag säger adjö till dig, men jag hoppas du kommer, efter alla dina framgångar där ute, ändå längta till oss här hemma.

Vi kommer nog att mest här ute på Råsunda känna vad det är att förlora dig den här tiden.

Vi som ser ditt lilla glada ansikte och vet hur duktig du är.

Välkommen igen.

Tack ska du ha.

Det känns så svårt, känns så svårt att resa härifrån eftersom jag har haft det så bedårande trevligt och alla människor som har varit så gräsligt söta mot mig.

Men jag hoppas att jag får komma tillbaka igen en gång efter den här lilla studieresan som är närmast.

Försöker samla lite erfarenhet och lära mig lite nytt.

Tack ska ni ha allesammans!

Adjö Tutta.

Adjö.

Var rädd om dig!

Adjö.

Adjö adjö.

Adjö Tutta.

Adjö.

Strax efteråt står den lilla resenären i sin vagn.

In i det sista har blomsterkvastarna dansat in genom fönster och dörrar.

Tutta reser men hon lämnar kvar två minnen till sin trogna publik, SF-filmerna "Under falsk flagg" och "Swedenhielms".

Låt oss skingra avskedets smärta med ett klipp ur vardera filmen.
