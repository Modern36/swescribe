Tre nya små varelser.

Och bakom dem en hel värld med små nyfödda barn.

En värld som är outforskad och ny.

Det mesta som vi kallar för glädje kan diskuteras men det finns en glädje som aldrig kan bortresoneras och det är den som barnen skänker oss.

Vad är framgång, ära, pengar mot den djupa glädje barnen ger?

Så här gjorde man sin entré i livet.

Leendet är hemlighetsfullt och med förvånade ögon skådar man en värld som de vuxna redan hunnit glömma.

Det påstås att unga makar brukar välja mellan barn och bil.

Man har inte råd att ha båda delarna.

Den här har både strömlinjeform och snävhet och så kan den gripa med fötterna.

Men vad är den allra flottaste Rolls Royce mot den här nyfödda skönheten?

Hennes tillvaro kan räknas i timmar.

Hennes ögon har ingen bestämd ålder.

I den speglar sig allt djup, all tomhet, all visdom och all ovetenhet.

Hon har också riktiga griptår.

Kanske inte det enda men i alla fall det mest påtagliga arvet från våra fäder.

De finurliga och händiga aporna.

Den svåra stunden är över.

Vad är prat och jäkt och krig och strid och allt det där som vi män kallar så viktigt när barnet äter sin första måltid.

Ett dunigt huvud, små giriga händer, någonting att drömma om och någonting att arbeta för.

Med lite hjälp kan man i alla fall resa på huvudet.

Men om man redan efter några månader ser så här pampig ut, då kan man nog börja klara av en hel del själv.

Finns det någonting härligare än en tumme?

En liten skrynklig och våt tumme som man sugit på länge.

Och vilken tragedi det vore om den gled bort.

Om man bara kunde hitta den igen.

Fyra små nakna grodor, hela stassen är ett navelband.

Man sträcker på sig, halvblinda, famlande och hjälplösa, rent av en smula komiska, men ändå på något vis majestätiska.

Olika människor, olika temperament, olika sinnesarter.

Vad ska det bli av den här outgrundlige lille mannen?

Vad har han med sig som är det specifika för honom?

Vårt jobb borde vara att försöka göra världen beboelig för honom.

En gladare och varmare värld.

Alla späbarn är så lika påstår folk.

Ja men titta på de här, är de lika?

Byråchefer, skådespelare, murare, damfrisörer och nobelpristagare är sinsemellan mera lika än de här små varelserna.

Som ännu inte fått sin särprägel utsuddad, sin ursprunglighet förkvävd.

Även en pessimist i nativitetsfrågan måste här ett ögonblick känna lättnad.

Här rullas 45 barn till dop.

Var och en prydd med sin blombukett och sin lilla namnlapp, passad med säkerhetsnål.

Huvud vid huvud.

Små bylten.

I broderlig sämja.

Nya människor.

Framtiden.

Jag ber att få presentera herrskapet för herr Karl den förste kanin.

Fader till den i kaninhistorien mycket kände rustibussen Kalle kanin.

Karl den förste är en slarver, låt det vara sagt med ens.

Och när han nu äntligen kommer hem till sin fru Karolina kanin har han varit ute och svirat hela natten.

Förstår du Karl den förste hur jag känner det?

Säger Karolina.

Det är inte nog med att jag ska ligga och vänta på dig hela nätterna.

Utan nu har också din olycksfödde son Kalle börjat ränna ute.

Här.

Åh, åh, ja, ja, suckar Karl I och dryper genast av.

Är gamla Karolina på det humöret, då kan man inte hoppas på någon hemfrid.

Så jag går väl och tar mig en liten morot, jag.

Kraka, goddag, goddag, skriker fru Kråka.

Vad ska Karl I göra så tidigt på dagen?

Jo, kan fru Kråka tänka sig att Karl, min odåga till son, har vänt hemifrån och så när skrämt min stackars fru från vettet.

Men jag ska ge igen, det ska fru Kråka tro.

Kalle Kanin sitter i godan ro och tar sig en rast i jakten efter det stora äventyret och skvallerbyttan Kråka får syn på honom.

Krack, krack, Kalle.

Akta dig, Kalle.

Akta dig, Kalle.

Far din är ute efter dig, Kalle.

Han är ilsken på dig, Kalle.

Han ska lugga din svans, Kalle.

Krack, krack.

Det kan du inbilla någon annan än mig, svarar Kalle.

Tror du han ger sig tid med det?

Nej, du.

Han har bara tid med sina äventyr och jag ska gå i hans fotspår, jag.

Men vad är det där?

Vem kan bo här, tro?

Det ser trevligt ut.

Och det luktar gott.

Och välkommen står det på dörrmattan, så då tittar jag väl in, då.

Titta på den, va?

Vad är du för en?

Vad gör du?

Jaha, du är en sån där boxargubbe som gör spottguckor i mun på pojkar och sätter blomkålsöron på stora karlar.

Aj, aj, du.

Men mig skrämmer du inte.

Du ska inte tro att man är harig, för man är kanin.

Nej, men se, småbarnsskor.

Då är inte ungen långt borta.

Nej, se där.

Där är han.

Han ser rar och snäll ut men man vet aldrig så det är bäst man gömmer sig.

Nu är du allt bra dum Kalle.

Det måste jag då säga till mig själv.

Den där lilla kvantingen kan väl inte vilja dig något ont heller.

Så jag fortsätter nog min upptäcktsfärd, jag.

Titta här va.

Det ser ut som ingång till en kaninvilla.

Hjälp!

Är det jordbävning eller vad är det?

Titta.

Vad är det för en skojig gubbe där borta?

Vad sitter du för här gubbe lilla?

Nej, du, den gubben går inte.

Mig fångar du inte.

Jag går och leker med pojken.

Jag tar och killar honom på tårna.

Det är ju så man ska roa sådana här små.

Kille, kille, kill.

Vill du höra en liten killedrill?

Sko, sko, häst med hammare och tång.

Och släppen sen åt skogen sommardagen lång.

Kille, kill, kill, kill.

Du är en rar liten stackare.

Men vad tar du dig till?

Tror jag är någon rychtopp, va?

Nej, hörru du, hejda dig lite.

Visserligen skoj, men inte får du leka bagare med mig som deklump för det.

Hörru!

Lillknattens mamma kommer som räddande ängel för Kalle kanin.

Lillknatten ska ha sitt morgonbad.

Men o, fasa!

Lillknatten tar Kalle med sig i badet.

Nej, släpp mig!

Släpp mig, jämrar sig Kalle kanin.

Vilket löjligt påhitt, va?

Dricka vatten med hela kroppen när man har en bra tunga att slicka med.

Och sånt här måste människoungarna gå igenom varje morgon, säger de.

Lovad vare glad att inte kaninmammorna är lika tokiga som människomammorna.
