Föreningen Norden har haft journalistmöte i Stockholm och SF har passat på att filma deltagarna efter en lunch som intogs i stadshuset.

Englands järnvägsdrottning som väljs bland döttrar till engelska järnvägstjänstemän har varit på besök i Sverige och mottas här på Stockholms central av bland andra generaldirektör Dahlbeck.

I samband med denna utställning kanske man bör nämna att var och en kan hylla kungen på hans 80-årsdag och samtidigt bidra till kampen mot förhärjande folksjukdomar, dels genom att bära kungens vackra namnchiffer, dels genom att skicka telegram på lyxblankett nummer 10 och dels genom att sända kungen en personlig lyckönskan på detta jubileumsbrevkort.

Dagens sevärdhet är en utställning i Liljevalchs konsthall Gustav den femte som människa och konung.

Det är en utställning utan motstycke som ger de kungligas dagliga liv genom ett århundrade.

I honnörssalen dominerar silverkronan som skänktes av Magnus Gabriel De la Gardie till drottning Kristina vid kröningen 1651.

Den utförda "drenget in Augsburg".

På tronen ligger kungamanteln av hermelin.

Den praktfulla tronhimlen med broderier har antagligen utförts i Italien på 1500-talet.

Man vet inte hur det kommit till Sverige men man antar att de tillhört Bona Sforza som var mor till Katarina Jagellonica och alltså av henne förts till Norden.

Dopfunten av silver har utförts 1696 till 1706 av fransmannen Kosiné som arbetade vid Stockholms slott.

Denna vagga kom till Sverige då Karl XI döptes 1655.

Den är skuren i trä och förgylld i rik barockstil, konstnären är Niklas Heimen.

På väggarna i denna sal finner vi bland andra Oskar Björcks porträtt av Oskar den andre och Zors porträtt av drottning Sofia och kung Oskar.

Denna eleganta målning av Gustav V också målad av Zorn.

I en annan sal finner vi kung Gustav som jägare där en liten del av hans ståtliga trofésamling pryder väggen.

Och mittemot ser vi den fenomenale tennismästaren mister G.

Det var efter en vistelse i England som kungen införde tennisspelet i Sverige redan 1879, vi ser här hans första racket.

Kungen fick sin första militära utbildning på 1870-talet och då såg hans uniform ut så här.

60 år senare ser krigaren ut på detta sätt.

Dessa vapen bar infanteriet på 1870-talet, så här ser infanteristens beväpning ut i dag.

Kungen har rest mycket i sitt långa land då vi finner här en statistik över hans resor samt en modell av de första tåg han for med.

Vid kungens födelse var krinolinen på modet och kungen bar vid treårsåldern en kolt av vitt ylle med skotskt axelskärp.

För meningsåret 1881 härskade turnyren.

Från tronbestigningsåret 1907 finns drottning Viktorias charmanta dräkt av silverlamé och broderad tyll i behåll.

Vid intima familjemiddagar på slottet under 1870-talet dukades taffeln på detta sätt.

Där finns samma förgyllda servis som då var samma obligatoriska pappersblommor och samma konstfärdigt brutna servetter.

Det artonde statsloppet har gått i Stockholm i önskeväder.

Brandkåren segrade till stor del tack vare kälarna Jonsson på sista sträckan trots att Dahlin, Linnéa sprang undan för glatta livet, men väl inne på stadion gick kälarna elegant om och vann.

Sverige har nu slagit Schweiz i Davis Cup med 4-1.

Vi visar här några bilder från dubbelmatchen då Kalle Schröder och Nils Rohlsson som besegrade de bägge Schweizarna.

Kungen var naturligtvis bland åskådarna och gratulerade spelarna efter matchen.

Nu går Sverige vidare och möter Jugoslavien i Zagreb.

Ja det är inte bara vid de engelska universiteten som roddsporten är särskilt populär utan även de amerikanska universiteten driver denna sport med stor energi.

Här ser vi en tävling på New Yorks Harlem River.

Konståkning på skridskor har stor framgång i Amerika.

De amerikanska journalerna översvämmar av bilder från uppvisningar och tävlingar.

Man får nog tillskriva Sonja Henie och hennes filmer en stor del av äran för konståkningens frammarsch i Amerika.

Sommarens mode är romantiskt med hattar inte olika dem som Gainsborough målade.

De flesta av dessa klänningar tycks vara starkt påverkade av målningar från 1800-talet och romantikens mod ser ut att leva upp på nytt.

Det är inte bara Amerikas flotta som är imponerande, den i stor utsträckning motoriserade arméns effektivitet tycks inte heller lämna något övrigt att önska, åtminstone inte efter dessa bilder från den senaste och hittills största fältmanövern att döma som visar en Infantry-framryckning i skydd av intensiv artillerield och understödd av tank- och flygangrepp.

Marguerite Viby har kommit till Stockholm med anledning av premiären på "Milly, Maria och jag", och vi ser henne här med SF-chefen uppe på filmindustrins kontor.

Den söta danska skådespelerskan som talar svenska perfekt är otroligt populär i Köpenhamn och efter hennes första svenska film ser det ut som om hon skulle bli lika omtyckt i Stockholm.

SF hade ännu en dansk gäst på Spegeln, nämligen kapellmästare Teddy Pedersen, som i flyg kom direkt från livet i Köpenhamn för att dirigera SF-orkestern på premiären.

Det är han som i filmen utförde de tjusiga melodierna som nog blir sommarens örhängen.

Utanför Spegeln hade massor av nyfikna samlats för att få se en skymt av Marguerite Viby och de fick inte vänta förgäves.

Autografdårar stormade henne och det var nätt och jämnt att hon lyckades ta sig in till Spegel-premiären.

Nu har hon redan farit hem men på Spegeln kommer hon att stanna kvar hela sommaren.

Kubaner och kubansk dans och musik har blivit en fluga i Stockholm.

Alla människor ska se och höra Siro Rimak(?) och hans kubanska orkester som för tillfället uppträder på Chinavarietén.

Det har därför blivit rusning dit om kvällarna och långt ut på Norrmalms torg hörs de kubanska tonerna.

Musiken sitter så i kroppen på en att när man går ut från föreställningen händer det ofta att man i beskedlig park får se folk göra de besynnerligaste rörelser och steg.

De har då gripits av conga-, rumba- eller cucaracha-feber.

Vi låter er här inte få höra Siro Rimak för det skulle förta sensationen om ni ska gå pi Chinavarietén ikväll.

Vi visar bara några glimtar av hans orkester och de tjusiga dansöserna Juanita och Vinora som väcker sensation med sin dans.

De vackra dansöserna dansar både kubanska, brasilianska och spanska danser och de drar varje kväll ned fullständiga applådosker i China-salongen.

Orkestern uppträder också i mycket vackra dräkter som kanske även de kommer att smita av sig på stockholmarna så att vi får se vårflanörer i stora kubanska hattar och med en trasmatta elegant kastad över axeln.

En annan synnerligen populär och högst förtjusande artist är Marie Holly, vars Control dance är otroligt skicklig.

"De svenska gladiatorerna" är en trupp bestående av fem herrar och tre damer som har jättekrafter.

Cardini är en engelsk illusionist som i elegans och skicklighet inte har sin like.

Han kommer direkt från Paradion(?) i London där han var det stora dragplåstret.

Braun och Olahart är två fenomenala rullskridskoakrobater.
