Vi kryssar alltså igen som upptäcktsresande på det vida hav med Svenska Amerikaliniens stolta Gripsholm.

Vi spanar förväntansfullt föröver.

Vi stävar in mot det förlovade land nästan alla någon gång drömt om.

Det är Amerikas världsrekordsaktiga välkomstfamn vi ser framför oss.

Det är staden New York.

Den stora Hudsonflodens förgrenade utlopp i den breda och djupa New York-viken bildar en av världens största, säkraste och vackraste hamnar.

Det är därför dessa stränder blivit så fantastiskt bebyggda.

Blivit 7 miljoner människors boplats.

New Yorks vattenfront är 55 mil lång.

Det är alltså en kaj som från Stockholm till Göteborg.

Och som ett värdigt utropstecken över det jättemåttet växer från ön Manhattans låga stränder skyskraporna upp i himmelen.

Högst bland dessa Babelstorn ser vi där borta bakom havets dis och hamnens rök Empire State Building.

Låt oss gå jättarna in på livet.

Klättra så högt på en av dem att vi riskerar att buckla till hatten mot skyn.

Här är en av de högsta dungarna i den sagolika förstenade jätteskogen.

Vart vi far med ögat möter oss New Yorks fantastiska bikupor.

Kunde vi lägga örat till utan att bli stuckna på ett eller annat sätt hörde vi surret från människobina.

Jättesurret från fläktar, hissmotorer och skrivmaskiner.

Här är världsrekordet bland skyskraporna.

Empire State Building.

Skrivmaskinsfröken där uppe i 85 våningen får en hissningssensation av 380 meters kapacitet när hon lutar sig ut genom fönstret för att övertyga sig om att fästmannen står nere i gathörnet och väntar.

New York har dock inte alltid varit så högt flygande i sin byggnadsiver på dyrbara tomter. City Hall till exempel, stadshuset, är inte alls världsrekordsamerikanskt. Det är byggt i början av 1800-talet i renässansstil av vit marmor. Lika obetydligt i jämförelse med de höga grannarna får den äldsta bland New Yorks 650 kyrkor känna sig. Det är Sankt Pauls kyrka som stod färdig 1756. Den här kyrkan är av modernare mått. Baptisterna har fått en till skänks av miljardären Rockefeller.

Vi står på guldets förlovade gata, Wall Street.

Och här ser vi Sab-Treasury, förenta staternas skattkammare.

George Washington poserar staty utanför kolonaden.

Och det han med så skarp blick betraktar är börsen snett över gatan.

Den vita marmorfasaden vittnar om grekisk gudadyrkan.

Men innanför dansar man som bekant modern dans omkring Israels gamla guldkalv.

På Manhattans sydspets ligger ett akvarium som en gång i tiden var det konserthus i vilket Jenny Lind sjöng sig till sin första amerikanska seger. Svensk seger minner också John Ericsson-statyn utanför om. 50 meter över Hudsonflodens yta höjer sig den amerikanska segerherren general Grants mausoleum. Och en bit därifrån är som ett förbrödringstecken ett ståtligt minnesmärke rest över de soldater som stupade i inbördeskriget. Det här är ett av världens största sjukhus, det har bortåt 2000 bäddar.

Nu ger vi oss rakt in i New Yorks berömda trafikvimmel. Ser oss från bilen tillbaka utöver den stora vita vägen som New York-bon med stolthet kallar huvudgatan Broadway. Den jättegatan är ett över 6 mil långt trafikstråk där den smidigt framflytande trafiken ofta får hejda sig vid gatukorsningarna. Vi åker in mot den viktigaste trafikknuten Times Square och är därmed mitt i teater- och hotellcentrum.

Columbus Circle vid Central Park är ett annat trafikcentrum. Här står Columbus förstenad av förvåning över vad han upptäckt. Hans kartläserska konstaterar med jordglobens hjälp: Ja, Herr Columbus, det måste vara Amerika vi kommit till. Här korsar den berömda femte avenyn, 42 gatan, affärsmännens gata par preference.

Femte avenyn är New Yorks förnämsta gata.

Här finns lyxbutikerna, här bor miljardärerna, miljonärerna och andra notabiliteter.

Vi far öster över mot det hamnavsnitt som kallas East River.

Över den går från New York City till miljonförstaden Brooklyn, Brooklynbron.

Den är den äldsta av New Yorks berömda jättebroar.

Den är nära 2000 meter lång.

Den byggdes mellan åren 1870 och 1883 för en kostnad av över 25 miljoner dollars.

200 000 människor färdas per dag över den. Manhattanbron en bit högre upp över East River är ännu pampigare. Den är över 3000 meter lång och med sina åtta järnvägsspår och särskilda banor för bil- och gångtrafik tynges den per dag av över 600 000 människor. Över själva Hudsonfloden går George Washington Bridge, den nyaste av New Yorks broar. Den har kostat 60 miljoner dollars.

Men låt oss göra en titt på New York från en annan sida än den storslagna och oöverträffade.

I Eastside, den östra delen av staden, kan man rent av upptäcka något av en småstads särdrag.

Här härskar det i fyrtio procentens begåvade folk.

Av vilka många här ska hitta den välsignade vägen till den första miljonen.

Här vilar inga ledsamheter, här är inget omöjligt.

Är det kyligt så hugger man bara sin ved och värmer sig förnöjt vid sin gatubrasa.

En stor sensation återstår oss.

Vi återvänder till Broadway och säger varde natt.

Och si, då flammar med ens Broadway hetsigt klippande elektrisk ljus.

Med eldkvastare i alla regnbågens färger slås alla det amerikanska landets under in i ens ögon.

Här brinner namnen på världens bästa bil, världens bästa tandpasta, världens bästa korsett, världens bästa cigarett och så vidare och så vidare.

Här lockar de otaliga bio- och teaterentréerna med ormslingrande stjärnkonstellationer.

Och över nöjeshörnet där trängs alldeles för mycket uppåt väggarna frestande bud om glada eller spännande stunder.

Här var det revyn med bara stjärnor, Broadways gunstlingar.

Här var Mayfair, kom in och se veckans bästa program.

Här var det Helvetesdykarna, spänning och kärlek.

Här var det världssensationen, Skyns jävlar, kärlek och spänning.

I det här hörnet har det nyttiga och det nöjsamma stämt nöte.

Lika lycklig som den gamla fina lorden här på sin tuggummi-brasa blir ni om ni låter servera er samma kaffe som han.

Men om det är bilmärket eller tandpastan som gör flickan under klockan så här gungande glad får ni själva prova ut.

Försök med tandpastan först, det blir säkert billigast.

Vi låter det bli dag igen, avskedsdag.

Vi lämnar världssensationen New York.

Vi styr med vårt svenska skepp ut till havs.

Vi passerar Frihetsgudinnan, den franska kolossalpresenten till USA.

Bara i hennes huvud får 40 fullvuxna amerikaner plats.

New York försvinner bakom vår svenska flaggas fladdrande blå.

Vi går sydvart hän mot en två dygns resa avlägsen kust.

Vår trad är en mycket vanlig weekendtrip från New York.

Och malisen påstår att den trafiken blivit särskilt livlig sedan spritförbudet givit en del goda amerikaner en så pådrivande och verksamhetsfull törst.

Hur som helst, hit till Bermudas, den engelska besittningen i USAs portar.

Världens nordligaste korallöar far de mycket och ofta.

Och huvudstaden Hamiltons hamn är amerikanska fartyg och amerikanska seglare den vanligaste stynen.

Bermudas har en stor originalitet.

Alla maskindrivna fordon är för lugnets skull förbjudna.

Och vi får som alla göra erövringen av ön i hästdroskor, ett minne från en mer silig, inte så jäktad tid, som man trodde var helt utplånad från åtminstone denna jords huvudstäder.

Men i Hamilton lever och frodas ännu något av den så kallade gamla goda tidens idyller.

Till stor fördel för turistväsendet, särskilt det amerikanska.

För om det nu bara är skamligt förtal det där om amerikanernas längtan hit för fri och stark brunnsdricknings skull så kan man mycket väl föreställa sig att hästdroskornas trevna trav är det med lockelse.

Kan väl förstå med vilket förnöjt leende New York-born ska jämföra denna stadens viktigaste trafikknut med till exempel Times Square där hemma.

Bermudasöarna är uppbyggda av koralldjur som i årtusenden kunnat arbeta här på denna jämförelsevis nordliga breddgrad tack vare den varma slinga golfströmmen sticker hit.

Korallkalken är på ytan mycket skrovlig och skör, men djupa reden av fastare struktur bildar en gulvit, sandstensliknande massa som fått stor användning till byggnadsmaterial, lätt bearbetad som den är.

Med en vanlig såg får man blocken i den form och storlek man önskar.

Och därav bygger man sina hus här på Bermudas.

Här växer alltså husen så att säga direkt upp ur markens egen materia.

Står här med sina finhyvlade ytor i den gulvita färgen som egentlig bemärkelse är Bermudas grundton.

Tack vare den egenartade korallgrunden kan Bermudas bjuda på världens kanske mest välskyddade vägar.

Som den här till exempel, vilken är skuren tvärs igenom korallkalken.

Vi kan som hastigast se efter vad det är som växer där uppe på krönen.

Det är bermudacedern.

Korallöarnas mest karakteristiska växt.

Vilken kommer det hela att mycket soligt påminna om Stockholms skärgård.

Där finns den amerikanska aloen.

De två långa fackelblommorna här i mitten.

Deras vedartade blomsterstänglar ger ett bra och mycket lätt byggnadsvirke jämte råmaterialet i så kallad falsk manillahampa.

Den intressanta ögruppen räknar allt som allt 360 öar, holmar och skär.

Av dessa är bara de 20 största öarna beboda och de öarna bildar en fortlöpande halvcirkelformig kedja.

Det bebyggda landet har naturen givit ett synnerligen kraftigt försvar genom de hundratals korallskär och undervattensrev som omgärdar det och gör inseglingen hit till ett mycket riskabelt företag vilket engelsmännen vet att utnyttja.

Men vi har säker lots ombord.

Tar farväl av Hamilton.

Och Gripsholm strävar mot fri horisont igen.

Vi ska tvärs över Atlanten.

Härnäst ankrar vi på Madeiras vinstänkta rätt.
