Från Hymettos och Pentelikons höjder ser vi ner mot Aten, den återuppståndna metropolen, där den ligger utbredd som en kittel mellan bergen ned mot havet.

För bara hundra år sedan var Aten ingenting annat än en liten turkisk albansk bondby.

Men då Grekland befriade sig från det turkiska oket fick Aten som genom ett trollslag ny livskraft och under ett sekel har den vuxit ut till vad den är idag.

Aten är en vit och vacker stad med en miljon innebyggare om man räknar med hamnstaden Piraeus.

Över staden reser sig den heliga tempelklippan Akropolis med Parthenontemplet, likt en vision av obeskrivlig skönhet ur det förgångna.

I hjärtat av det nya Aten löper den här praktfulla gatan där akademien, biblioteket och universitetet bär vittne om att Atens invånare inte glömt sina stolta traditioner.

Många av de nya byggnaderna i klassisk stil anses vara det förnämsta i världen i sitt slag.

Det låter oss i alla fall ana hur det gamla Aten måtte ha sett ut en gång.

Visserligen berättar Akropolis på sitt tydliga språk om Hellas härlighet.

Men de vardagliga gatorna säger ingenting om antiken.

Ja, gatubeläggningen är väl det enda som verkar antik.

Ja, och så kanske spårvagnarna.

Gatorna i Aten har fått sitt namn från någon gudomlighet eller från sagans hjältar, antikens filosofer.

Så hela stan verkar faktiskt som ett enda mytologiskt gytter.

Till en början blir man lite förbluffad i Aten och man tycker att det är konstigt att alla gör affärer ute på gatorna.

Men så kommer man ihåg att Österlandet inte ligger långt borta.

Och då är det ju så naturligt att kommersen försiggår under bar himmel.

Engelska järnsängar, fågelburar och grammofoner, kommoder och pinnstolar och allt mellan himmel och jord kan man köpa här där varje försäljares stånd är ett fantastiskt xzy.

Mitt i vimlet skrider den turkiska vattenförsäljaren och bjuder ut sin vara, ett glas limonad.

Men med kännedom om turkarnas avsky för renlighet så är det inte många som vågar dricka.

I all den här bråten händer det ibland att man gör fina fynd och många är de historier man hör om samlare som här hittat verkliga skatter.

Hmm, han tror, sa Relingen, för historierna om de förfalskade dyrgriparna är lika många.

Ska man köpa grekiska antikviteter så är det nog bäst att gå till antikhandlarnas gata där de finare sakerna står skyddade bakom butiksfönstrens xzy.

Intill antikaffärernas gata ligger skoaffärernas.

Det är ganska komiskt efter våra begrepp att konkurrenterna flyttar ihop men så är det faktiskt i Athen.

Ja och här är kopparslagarnas gata och här är det ett öronbedövande väsen mitt inne i stan.

Men främlingen med filmkameran uppsnappar även andra ljud i världsstadens larm.

De gamla kyrkorna som förr i världen var moskéer sjunger sin egen sång och den ska vi lyssna till för ett ögonblick.

Vi lämnar Atens centrum för att besöka flyktingkolonierna i utkanterna.

Men då vi i förbifarten träffar på den här lantgården så tar vi med den också och det har vi verkligen anledning att göra eftersom en gammal god vän till Sverige bor här, Storken.

Men det var flyktingkolonierna som var målet för vår utfärd.

Det finns på flera ställen utanför själva stan där stora områden är täckta av de små hyddorna där flyktingarna bor.

Vi har kommit till en koloni från Smyrna och invånarna här har tagit med sig över till Grekland konsten att knyta Smyrnamattor.

Dessa flyktingar är en kvarleva av forntidens hellener.

Deras förfäder var grekiska nybyggare på mindre Asiens kuster och de har inte beblandat sig med andra folk.

De vackra kvinnorna ser ut som verkliga grekinnor där de sitter lugna vid sitt arbete.

Man kan inte ana att just de här människorna genomgått fruktansvärda lidanden.

Det var genom det stora folkutbytet efter världskriget som flyktingarna kom till Grekland från Turkiet.

Där turkarna saklöst hade massakerat hundratusen försvarslösa män och kvinnor.

Som en epilog till dramat så fick Grekland ta emot halvannan miljon flyktingar.

Och alltjämt är flyktingproblemet ett av det nya Greklands mest brännande frågor.

Innan vi efter den här utflykten återvänder till hjärtat av staden så ska vi göra en visit och vi kommer just i detta ögonblicket då svenska flaggan går i topp.

Här bor Kungarikets Sveriges representant hos Kungariket Grekland, legationsrådet Hugo Berg.

Och idag har vi tur för här träffar vi också i legationsrådets sällskap vår frejdade författarina Agnes von Krusenstierna som har gjort Aten den ära.

Och nu är vi tillbaka i Aten och här är slottet där kungen bor.

Och vad är naturligare än att vi tittar på högvatten ett slag där den marscherar omkring i hederliga svenska herrkalsonger.

Ja åtminstone ser det ut så för våra ögon.

Kungens soldater kan vara mycket finare klädda vid högtidligare tillfällen och då kan det hända att de rent av tar sig en sväng i sina vackra kläder.

Och det kan vi gärna inte låta bli att filma.

Vi far vidare på vår färd och tittar ett slag på Atens skoputsare.

De finns överallt.

Ibland ser det ut som om den övervägande delen av stadens befolkning bestod av skoputsare.

De finns i alla åldrar.

De allra yngsta är små pigga oborstade kanaljer som kallas för lustri.

De bär alltid med sig sin putslåda som är vackert utstyrd och vars flaskor har mässingkorkar.

Som vid närmare påseende visar sig vara de gängade halsarna av sönderslagna glödlampor.

Det är ett skoputsande utan like.

Det finns till och med affärer där man inte gör någonting annat än borsta skor.

Och att ha blanka skor, det är en ära för varje atenare.

Gatukaféerna erbjuder en egendomlig anblick där pojkarna putsar herrarnas skor och där det bara finns herrar och herrar och herrar.

Det pratas politik dag ut och dag in och görs affärer, men utan damer.

Men var är damerna då?

Jo, de är hemma.

Det är en kvarleva från den turkiska tiden att kvinnan ska leva tillbakadragen och ingen chic grekisk dam sitter på gatukaféerna i vardagslag.

Men en dag i veckan kommer grekinnan och det är på söndagarna och man kan ögonblickligen se att hon är en mycket elegant och en mycket diskret dam.

Herrarna de har givit sig ut till havet för att bada på en sån här söndag och det är därför som grekinnan finner det lämpligt att göra en kafferond för att råka väninnor.

De små blomsterflickorna som bjuder ut den heliga gardenian det är också en typisk tavla från Aten.

Här var det prima underkläder mitt i boulevardernas solglass.

Här var det kravatter och kragar, här var det knappar och förstorningsglas.

Vi är ute för att kasta en sista blick på det salustånd som trängas kompakt i stans hetaste centrum.

Och då kanske vi kommer ihåg att de gamla hellenerna dyrkade guden Hermes, köpmännens och tjuvarnas gud.

Och den guden dyrkas än, för vad säljer man inte?

Allting mellan himmel och jord.

Lottförsäljarna svärmar vid kaféerna.

Ja, man ska köpa av en puckelrygg för han har tur med sig, säger greken.

Eller också så ska man passa på när det står en munk i närheten.

Jo, jo, knepen är många.

Mitt i trafiken på trottoaren står slaktaren och svänger sin långa kniv samtidigt som han ropar att han har det finaste fårköttet i Aten.

Det är rent av listfarligt att promenera på slaktarnas gata både för knivens skull och för flugornas.

Det finns också sådana pittoreska korvgubbar i Aten.

De håller alltid till i slaktarbutikernas närhet där de stoppar sina korvar.

Mitt i trafiken.

Men korvarna är väl kraftigt tilltagna.

Ja, och så vet man ju inte heller vad de innehåller.

Medelhavets alla skimrande fiskar ligger upplagda här i skenet från brinnande kabinlyktor.

Det är en praktfull syn.

Och fiskmånglarna förhöjer effekten genom att skrika ut sina varor med dramatiska gester.

Så att det rungar om det i den mörka hallen.

Staden formligen vingar under salustånden, mat, mat, mat, gata upp och gata ned, där det är en gåta att trafiken kan flyta så lätt som den gör.

Men när middagssolen bränner som hetast, då somnar hela Aten och sover hårt, hårt.

Hallå där, gamle Sokrates!

Märker du inte att livet brusar åter i ditt härliga Aten?
