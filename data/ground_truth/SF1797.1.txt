Nina och Fredrik, det charmerande danska sångparet, kom till Stockholm för att vara med om premiären på Spegeln på sin film Världens rikaste flicka.

Vi mötte dem på Bromma dit de kom i sällskap med sin manager.

Nina och Fredrik har gjort sig kända och omtyckta för sin glada kalypsosång.

Deras första långfilm Världens rikaste flicka kommer säkert att ge dem ännu fler beundrare.

Nej då, det är inga kamouflerade kanoner som plötsligt görs redo för avfyrning.

Pjäserna i skjulet med det avskjutbara taket är en astrograf och ett så kallat Smith-teleskop monterade på samma axelsystem.

Vi befinner oss alltså vid ett astronomiskt observatorium.

Det ligger vid Mälaren halvvägs mellan Stockholm och Enköping och är en filial till Uppsala universitets astronomiska observatorium.

Anläggningen grundades 1919 av ägaren till Kvistabergs gård, doktor Nils Tamm, som 1944 donerade sitt observatorium och sin egendom och en hel del pengar till Uppsala universitet.

Den Tamska villan håller förnävande på att renoveras.

Där ska man inreda institutionslokaler och dessutom bostad för en observator.

Doktor Tams frikostiga donation räckte också till uppförandet av ett par nya observatorier.

Men självfallet har man kvar det observatorium som donatorn själv byggt.

Chefen för Uppsala-observatoriet professor Gunnar Malmqvist och observator Åke Wallenquist är på väg till en av de nya anläggningar man låtit uppföra.

Orsaken till att man vill flytta bort från Uppsala är att observationsförhållandena blir allt ogynnsammare där.

I Kvistaberg kan man bedriva sin forskning utan störande inverkan av ljus och rök.

Vridmekanismen i det nya observatoriet är redan färdig och likaså axelsystemet på vilket det nya Smithteteleskopet ska vila.

Instrumentet blir det näst största i världen.

Man räknar med att kunna börja arbeta med det nästa år.

Stockholms livaktiga hundkapplöpningssällskap anordnade tävlingar om Sankt Eriks cup på Johanneshov sidrottsplats.

Tävlingarna var internationella med deltagare från Danmark, Norge och Sverige.

Det här är vinnaren av nordiska mästerskapet i år, O'Key från Sverige.

Före tävlingarna pysslades hundarna om omsorgsfullt.

Den norska hunden Tiger Boy hade lite ont i halsen.

Och så lite massage före starten.

Och ur startburarna springer hundarna efter den vita haren.

En tygkrasa som får de tävlande att sätta högsta fart.

Banan är 460 meter och tiderna rör sig om cirka 30 sekunder.

Här går man i mål.

För tävlingshundarna betyder det också ett godartat litet slagsmål.

Nästa lopp, full fart igen.

Men vad nu?

Vad i all sin dar har de för sig?

Vänder de om igen?

Ja, det blev något fel på haren, så starten måste gå.

Nu är haren med i alla fall.

Haren är dirigerad från ett torn mitt på inneplan.

Sneddning av banan är kanske tecken på viss intelligens men medför naturligtvis diskning.

Ja har jag nu vunnit loppet så ska jag väl få behålla bytet tycker den här hunden.

Det fordras drastiska åtgärder för att få honom att släppa haren.

En heatsegrare omfamnas av lycklig ägare.

Och så till finalen om Sankt Eriks cup.

Något totospel i egentlig mening förekommer inte ännu på hundkapplöpningar i Sverige.

Det ska bli med tiden hoppas man.

Fast ännu dröjer det innan man kommer upp i samma siffror som i föregångslandet England.

Där omsätts årligen en miljard kronor.

Segraren Dixie från Sverige.

Sofia kyrka är det som syns där borta på vår cirka 40 år gamla bild.

Kameran stod någonstans på Åsöområdet på Söder och varifrån de här bilderna är hämtade.

Stockholm undergår ju för närvarande en enorm förvandling.

Det rivs och det byggs nästan överallt.

Men just uppe omkring Åsögatan, Lotsgatan, Skepparegränd och allt vad de nu heter ska det inte rivas.

De gamla kåkarna från slutet av 1600-talet ska bevaras och restaureras.

Området ska bibehållas som ett kulturhistoriskt reservat.

Det är egentligen inte mycket som har ändrats här uppe på de senaste åren.

Katter och hundar finns det fortfarande här och där.

Men höns har kanske försvunnit vid det här laget.

Efter de 40 åren har SF-journalen återbesökt Åsöområdet.

Här svänger kameran över till just ett av de många gamla hus som man nu håller på att renovera.

En del av dem är i ganska dåligt skick och det är en dyrbar historia att sätta dem i stånd som bostäder igen.

Det första av de gamla nyrestaurerade bostadshusen är nog klart för inflyttning.

Det ligger vid Åsögatan.

Garage hör till.

Och en liten trädgård.

Några poliser har just varit inne och tagit sig en titt, dock inte å yrkets vägnar.

Det lilla huset är nu försett med alla moderna bekvämligheter, värmeledning, kylskåp, varmvattenberedare etc.

Som synes går det mycket väl att kombinera gammalt och nytt.

Bostäderna är också mycket trivsamma och enormt eftertraktade.

250 personer står redan i kö för att få flytta in så snart restaureringen blir klar i hela området.

Påven Pius XII har vigts till den sista vilan.

Under hela förmiddagen före begravningen i Sankt Peterkyrkan defilerade tusentals av påvens andliga undersåtar förbi katafalken.

Själva begravningen blev en lysande högtidlig ceremoni som inramades av det påvliga hovets strålande prakt.

Begravningsceremonin ägde rum bakom Berninis altare.

Den följde en ritual från 1829.

Kroppen bars på en bår av 16 påvliga tronbärare.

Den döde påven välsignades av kardinalkollegiets dekanus, fransmannen Tisserand och av hela raden av kardinaler.

Pius XII var den 144e påve som begravdes i Vatikanen.

Det gäller nu för de församlade kardinalerna att bland sig välja nytt religiöst överhuvud för cirka 400 miljoner katoliker.
