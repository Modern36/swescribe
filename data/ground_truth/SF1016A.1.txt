Svenska Röda Korset fyller i år 75 år och med anledning härav har SF-journalen gjort ett besök hos överstyrelsen där vi träffar ordföranden Prins Karl och generalsekreteraren Friherre Tjernstedt.

Röda Korsets utveckling under dessa år har varit enastående och det lär väl knappast finnas någon plats i Sverige dit de inte når.

Väg- och vattenbyggnadsstyrelsen har skaffat sig en intressant nyhet, nämligen en röntgenbil.

Den har börjat sitt arbete i landet och SF-journalen passade på att ta den i verksamhet vid Sundbyberg där en bro höll på att fotograferas.

Med ledning av röntgenfilmen kan man sedan bedöma svetsarnas kvalitet och upptäcka eventuella sprickor eller blåsbildningar i godset.

Bilen lämnar ström till anläggningen från en egen generator och vidare finns i bilen mörkrum för framkallning av filmerna.

Bilens chef ingenjör Ingvall.

På artellerigården i Stockholm ser vi sju stycken lastbilar vilka ska överlämnas till armén som beställt 16 stycken.

De ser ut som vanliga lastbilar men är träkolsdrivna, det vill säga monterade med så kallade gravgasgeneratorer.

Bränslet består av träkol och den 90 hk starka motorn drar lika många kilo kol som en vanlig bil liter bensin.

Betydelsen för armen av att ha en stor vagnpark träkolsdrivna bilar i krigstid då bensin blir svåråtkomlig ligger i öppen dag.

Sveriges första förbandsorganiserade stridsvagnskompani har hållit övningar utanför Stockholm.

Stridsvagnarna har utrustats med radio och kompanichef i kapten Hasselroth.

SF-journalen har varit ute i närheten av Järva och gjort ett reportage av övningarna.

Disponenter Trone Holst i Maraboufabriken i Sundbyberg har tagit initiativet till ett märkligt verk.

I personalens stora matsal har han låtit professor Hilding Lindqvist utföra en ståtlig fresk som för övrigt är den största i Sverige, nämligen 13x7 meter.

Motivet är hämtat från Grekland.

Glenn Cunningham har i Madison Square Garden i New York slagit Don Lash i ett spännande två-mileslopp.

Segern var desto mer sensationell som Don Lash är rekordhållare på sträckan.

Santa Anita Handicap har gått av stapeln i Kalifornien inför 65 000 åskadare.

Spänningen måste vara enorm inför ett lopp som detta där priset är 400 000 kronor.

I slutstriden går Kayak Second fram och vinner före Winchie, Specify och Main Man.

Frankrikes president Lebrun med maka har besökt Englands kungapar.

Vi ser tydligt att Madame Lebrun inte niger en liten detalj som bättre än något visar att England vill i allt betona jämnbördigheten och vänskapen med Frankrike.

Vi låter de utomordentliga bilderna och den engelske speakern tala.

Efter många experiment har engelsmännen lyckats uppfinna en gasmask för småbarn som är fulländad.

Hela barnet stoppas in i masken vars nedre del knytes runt kroppen.

Till höger sitter en pump som pumpar in luft genom ett filter.

Pumpen måste skötas för hand av modern med ungefär 40 slag i minuten.

Och detta är i nådens år 1939.

Gustav Eiffel byggde för 50 år sedan för Parisutställningen det så bekanta Eiffeltornet som sedan har fått symbolisera staden Paris.

Ursprungligen var det meningen att det 300 meter höga tornet bara skulle stå över utställningen och sedan rivas.

Många ansåg att det skulle rasa ihop långt dessförinnan, men alla olycksprofeter kom på skam.

Eiffeltornet var så skickligt byggt att det står än idag och har nu fyllt 50 år.

Amerikas Lady nummer ett, Mrs. Roosevelt, har döpt världens största flygplan Yankee Clipper som kommer att sättas i trafik över Atlanten.

6000 hästkrafter behövs för att riva denna jätte som väger 40 ton.

Den gladaste karnevalen i Sydamerikas gladaste stad Rio de Janeiro har firats i detta cariocans förlovade land.

Två miljoner människor är i rörelse och det ser faktiskt ut som om de alla hade trängt ihop sig på en enda plätt, och på den är det trångt, trevligt och trivsamt.
