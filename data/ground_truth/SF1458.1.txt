...grupper var representerade.

Det så kallade svaga könet var fagert företrätt och tältlivet då möjligt mera myllrande än någonsin tidigare.

Här är hedersledamöterna i korporationsnämnden, general Lindström och överste von Stedingk.

Här är Paul Ede, initiativtagare till korpskyttet.

Man var bara några stycken när man började, men nu är man som sagt och synes några till.

Korpnämndsordföranden Glawell och hemvärnsgeneralen Alstrin myser i solen.

Skyttelotteriet lockar med fina priser.

Ja, priset står till vänster.

Vårluften tar ut sin rätt även hos en modern Amazon.

Och slutfacit av dagen blev att gasackumulator rekordsköt i rekord- och jubileumskortskyttet.

Gratulerar!

Kyrkoherde emeritus Ernst Klefbeck ses här på besök vid Hellasgården i Nacka.

Sim- och idrottsklubben Hellas stiftare, alla Helleners avhållna och värdade farbror har gått ur tiden sörjd och saknad.

Farbror Klefbeck och Hellas, det var en lika unik som lycklig förening kyrka idrott.

Och på sin sista färd följdes nestorn bland Hellener av den klubb han skapat och vars rätta utveckling legat honom så varmt om hjärtat.

Han var inte mycket för att bli hyllad och tackade farbror Klefbeck.

Men säkert nickade han bifall i sin himmel till den hellenska uppslutningen.

När nu hans kära pojkar ville ha det så.

En idrottens märkesman i det tysta har gått bort.

Kyrkoherde Klefbeck fick aldrig inviga den färdigbyggda Hellasgården.

Men därute kommer hans minne alltid att leva och äras.

En parlamentarisk delegation från tyska västzonen är på besök i Sverige för att studera svenskt jordbruk och den svenska maskinuppsättningen.

Studierna vid Ultuna, det svenska jordbrukets högborg, gick att börja med i idyllens tecken.

Här är från vänster konsulent Jonsson, herr Kine, fru Jonsson och gästernas ledare ministerialrat Dr. Dörrwester.

Ultunas välartade ankångar gör sitt bästa för att charma gästerna och lyckas också därmed.

Ankungarnas framgång lämnar gässlingarna ingen ro.

De vill också visa upp sig.

Statens maskinprovningsanstalter tilldrog sig inte minst intresse.

Jordbruket i södra Tyskland är mycket likt det svenska.

Består alltså mest av mindre gårdar och hemman.

Försöken att använda amerikanska jordbruksmaskiner har slagit mindre väl ut.

Därför är de tyska besökarna intresserade av att studera vår maskinella utrustning och vårt jordbruk, vilket som bekant anses stå på en mycket hög nivå.

Nu har man förflyttat sig ut på åkrarna för att studera det svenska vårbruket.

Lantbrukaren Baumeister diskuterar med doktor Durwester.

Här är harvning efter en tysk Hannomagetraktor med idealsladd.

Ogräsharven som följer sist är dansk.

Radsåningsmaskin är dragen av en amerikansk traktor.

Här besprutas ett fält med kemiska preparat.

Efter ett par dagar vissnar ogräset ner och torkar bort.

Den här stora radsåningsmaskinen sår klöver, 12 kilo per hektar.

Så går det till i Ultuna och nu reser tyskarna vidare runt i landet för att i sinom tid få returbesök av svenska jordbrukare.

I Halmstad har ett 60-tal gamla knäktar firat jubileum med besök hos Hallands regemente.

Det firades med pukor och trumpeter men så var det också hela 50 år sedan gästerna gjorde sin första tjänstgöring i dåvarande Hallands bataljon.

Det fanns åtskilliga militära moderniteter att beskåda för veteranerna från sekelskiftet.

Här demonstreras en modern kulsprutepistol.

Och här återupplivas bekantskapen med den knallpåk man hade att exercera med på den tiden det begav sig.

Sen ger man sig åstad mot I-16:s kaserner för att uppleva militär utspisning av idag.

Där är heller inte mycket sig likt från fordom, men ärterna och fläsket och pannkakan finns kvar gudskelov.

Till slut studeras fotografiska minnen från första tjänstgöringen.

Eh, jojo.

Nog var man yngre då, det syns.

Men än finns det krut i gubbarna, det syns också.

Motortävling, fartfest, men denna gång slutar det med katastrof.

Publiken är skräckslagen, funktionärer rusar till och det finns en institution som inte saknas vid ett tillfälle som detta.

Röda Korset.

Svenska Röda Korset har 500 000 medlemmar varav över 60 000 aktiva.

Det har 2400 lokala föreningar spridda över hela landet.

Låt oss förresten besöka ett svenskt samhälle som rymmer en dylik röda korskrets.

Vi tittar in i en villa.

Röda Korset är en av Sveriges största ideella föreningar och en sådan fordrar mycket frivillig arbetskraft och en hel del pengar.

Damerna här arbetar på dräkter för en bazar.

Det är ju något som kan bli en god inkomstkälla om allting sköts och vill sig väl.

Röda Korskretsens arbetskommitté består av energiska och företagsamma damer.

En del av det som kommer till på arbetsaftnarna säljs förresten inte utan går i form av plagg till hjälpbehövande.

In på vårt samhälles skolgård susar en cykelordonnans.

Det är hemvärnsövning och förbandsplatsens personal larmas.

Hemvärnets förbandsplatser, ja det är Röda Korset som har ansvaret för samtliga.

I detta fall har förbandsplatsen förlagts till en skola och utryckningen går kvickt.

Har ni sjukt hemma?

Vi lånar ut sjukvårdsmaterial.

I 1400 kommuner i vårt land finns sådana här utlåningsförråd där allmänheten kostnadsfritt eller för en mycket ringa penning kan få låna material för hemsjukvården.

Vi ska visa ett par exempel.

Den här gamla herren har lite svårt att ta sig fram på gamla dagar.

Därför har han fått låna ett par bockar från Röda Korsförrådet och strax går det lättare att komma ut i solskenet och värmen.

En sjukling i hemmet, sjuksäng och läsbord kommer från utlåningsförrådet.

Och från samma håll kommer rullstolen som gör det möjligt för denne man att förflytta sig.

400 hjälpstationer vid landsväg har Röda Korset upprättat.

Denna ligger i en diverseaffär men ägaren är inte där just nu.

Han tar hand om en grabb som farit vårdslöst fram på sin cykel och stått på huvudet trots att den mötande bilisten gjort vad han kunde för att klara honom.

I detta fall är det alltså en affärsinnehavare som åtagit sig att svara för hjälpstationen.

Ge första hjälpen vid trafikolyckor och alarmera läkare och ambulans.

Detta var bara några glimtar från de uppgifter Röda Korsarbetet omspänner på en plats.

Det kunde nämnas mycket mera.

Kurser och konvalescenthem, sommar- och dagskolonier, tandvård och läkarundersökning och så vidare.

Ge nu Röda Korset ett handtag genom att skänka ett bidrag, bli medlem eller aktivt gå med i Röda Korsarbetet.

Det är det sannerligen värt.
