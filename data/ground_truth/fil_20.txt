Kung Gustav har varit på besök i Köpenhamn för att delta i de festligheter som ägt rum där i samband med kung Kristians 25-årsjubileum.

Kung Gustav anländer här till Malmö för att gå ombord på danska kungens jakt Dannebrogen som är välbekant för svenskarna sedan våren 1935 då den förde prinsessan Ingrid som kronprins Fredriks brud från Stockholm till Köpenhamn.

I sällskap har kungen sin nyförlovade brorson prins Karl junior.

Vid ankomsten till Köpenhamn, dit redan kung Haakon av Norge anlänt, hade en stor folkmassa samlats för att se kung Kristian hälsa den svenske kungen välkommen.

Även danske statsministern Stauning, i Sverige känd för sitt långa skägg och långa lundatal, hade infunnit sig i sällskap med utrikesminister Munch.

I dagarna tre har de glada köpenhamnarna firat sin folklige kung.

Det har varit galaprocessioner, sång, musik och tal.

Gatorna har varit fyllda till trängseln, man har dansat och sjungit hela nätterna igenom men enligt tidningarnas noggranna rapporter har polisen bara lagt beslag på en fyllerist.

Till sist en bild av de tre nordiska kungarna.

Må den vara en symbol för och ett bevis på endräkten i norden och vänskapen mellan nordens demokratiska folk.

Sverige har slagit Grekland i Davis Cup-tävlingen med 3-2.

Kalle Schröder vann bägge sina singelmatcher och den avgörande dubbeln som vi här ser vanns av Schröder och Östberg i en spännande femsättsmatch.

Nu går Sverige vidare i tävlingen och möter nästa gång segraren Belgien Schweitz också på hemmaplan.

Skådespelarnas årligen återkommande Djurgårdsmässa står för dörren.

Om ni inte vill tro mig att alla är hjärtligt välkomna så tror ni säkert Ingrid Bergman när hon bjuder in er: "En gång om året inbjuder vi skådespelare till fest på Djurgården och nu hoppas vi naturligtvis att få se er där allesammans lördagen och söndagen den 22-23 maj.

Låt oss tillsammans hälsa solen och den efterlängtade våren.

Avsikten med Djurgårdsmässan vet ni.

Vi skådespelare är ofta dagsländor som skimrar och lyser ena dagen för att, för att nästa dag vara bortglömda.

Och det är för att sprida lite glädje i livets höstdagar för våra kamrater som, som vi ber er komma till vår fest.

Men det är inte bara för vår skull utan också för er egen skull jag ber er komma.

Jag är övertygad om att ni kommer att få ett par glada och trevliga dagar där ute.

Alltså ber jag er vara hjärtligt välkomna till skådespelarnas Djurgårdsmässa nu om lördag och söndag.

Hjärtligt välkomna!"

Med på Valdemarsudde den majdag då föreningen "Konstnärernas vänner" har sitt första årssammanträde.

Överståthållare Nothin med fru konverserar