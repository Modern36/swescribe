Vikingadottern Aina Cederblom har ställt kosan söderut genom Suezkanalens storpolitiska malström där krigsguden Mars tydligen övertagit kommandot efter handelskollegan Merkurius.

Detta är det Italienska trupptransportfartyget Belvedere med sjuka soldater från Abessiniens feberheta berg.

Detta är den engelska jagaren H14 på vakt.

Portsaid försvinner, Suezkanalen ligger framför den Cederblomska kameran.

Trafiken är livligare och mera krigisk än vanligt.

Här kommer ett beväpnat italienskt transportfartyg på hemväg efter att ha avlämnat sin last av trupper i Eritrea.

Vid möte måste det fartyg som går motströms förtöja vid sandstranden och livbåten får ro i land med den 500 kilo tunga trossen.

Så kommer lill-båten tillbaka och färden kan gå vidare, utmed sandstränderna där en och annan kamelryttare gungar fram mot fjärran ökenmål.

Vid Ismailia står det höga krigsmonumentet rest till minne av Suezkanalens försvarare 1914.

Nu tonar krigsmånen åter upp sig kring den Lesepska vattenvägen.

Infödingarna pysslar visserligen obekymrat med sitt men vit Port Sudan ligger engelska bärgningssångaren "Preserver" för att ta upp den sjunkna kanonbåten "Haystings", den kanske kan behövas.

Utanför Jeddah hakar den arabiska lotsbåten fast och får snabb snålskjuts.

Det är här den gamla pilgrimsvägen över röda havet går fram.

För fyra år sedan förliste här denna franska ångare och 300 pilgrimer omkom.

Lotsen Mohammed Ibrahim Salama ska se till att det inte blir någon grundkänning nu under infarten till Jeddah.

Det är rörligt liv i hamnen men så är också Jeddah de heliga Meckas hamnstad.

Lotsen intresserade sig tydligen mer för Aina Cederblom än för navigeringen men fram kom han till Jeddah som tycks ha världens kokettaste och flörtigaste poliser.

Titta här, ooh!

Men svenskan hade varken tid eller lust till någon tête-à-tête i stans finka.

I stället fördrev hon väntetiden med promenad bland kameler och människor som samtliga tycktes ta livet med det österländska lugn som endast störes då man prutar på deras varor.

Från Jeddah styr man tvärs över röda havet till Port Sudan.

Det är en betydande hamn och handelsstad i engelska Egypten och här börjas genast lossning av pappersavfall och lastning av ett slags nötter som ska till Japan och där förvandlas till knappar och dylikt.

Stuveriarbetarna har inte mycket på sig men det hindrar inte att tullen efter arbetet visiterar dem med en noggrannhet som är värd större uppgifter.

Och så var första bildrapporten slut.

Flygskolan vid Ljungbyhed har besök av en handelsresande från flygmaskins-firman Focke-Wulf i Bremen.

Ingenjör Emil Kropp som här inför flyg-general Friis talar för sin vara; en dubbeldäckad skolmaskin med 150 hästars siemens-motor.

Och nu ser vi den modernaste handelsresanden i yrkesutövning.

I en vänstersväng visar han sin maskins enastående stigningsförmåga.

Receptet för den flygande handelsresandens förförelse är följande: Den branta stigningen avslutas med en halvroll, så en brant piké, därefter ännu en brant stigning och på toppen av looping en halvroll till.

Tack vare motorns ryggförgasare är alla lägen bekväma flyglägen för herr Kropps maskin.

Så singlar diplomingenjören Emil Kropp aus Bremen ner från skyn i spinn, det moment i så kallad avancerad flygning som en av de utslagsgivande faktorerna i bedömandet av en flygmaskins säkerhet och flygarens säkerhet.

"Himmelmanssväng" heter den här konsten uppfunnen av den tyske stridsflygaren Immelmann.

Slutet på herr Kropps program är en väl behärskad långsam roll.

Ja, det var den modernaste handelsresanden det.
