Den stora vintermanövern har i år ägt rum i Jämtland där striderna har rasat i trakten omkring Östersund.

Allting har var programenligt till stor belåtenhet för befälet.

Kronprinsen har följt den stora drabbningen i egenskap av högste krigsherre och dagligen och stundligen har han observerat stridsresultaten.

Från krigsskådeplatsen har rapporterats att mannarna har befunnit sig i högönsklig välmåga och att de kämpande arméerna har varit befriade från de förkylningssjukdomar som annars brukar härja svårt under vintermanövern.

Från det bloddrypande norrländska slaget lämnar vi det här bildpropori som talar sitt tydliga språk.

En ny handelsvara har introducerats på den svenska marknaden.

Det är militär ekipering-aktiebolaget i Stockholm som har startat försäljningen.

Det gäller gasmasken mitt herrskap, en obehaglig men tyvärr nödvändig sak för släktet homo.

Kulturen går framåt.

En utställning av modern fransk konst har på sin vandring till ett antal nordiska städer nu ankommit till Stockholm.

Det är Liljevalchs konsthall som har slagit upp sina fokar och vi alla som uppskattar fransk kultur och fransk konst ska naturligtvis begagna tillfället att se sådana mästare som Matisse, Picasso och Braque.

Norrmannen Sigmund Ruud har vunnit stora segrar i Amerika.

Här hoppar han i ypperlig stil inför en hänförd amerikansk publik.

Men vi som är vana vid riktiga skidbackar, vi sitter och undrar hur han kan klara sig i den här backen.

Men det gör han i alla fall.

Men den som inte klarar sig det är han som hoppar sist här, Lawrence Maurin, hans hopp kostade honom nära på livet.

Den italienska diktatorn blev mycket imponerad vid sitt besök i Berlin där han såg tyskarna gå noggrann marsch.

Och vad var naturligare än att han vid återkomsten till Rom gav order om noggrann marsch för den stridbara italienska armén.

Och här har hans levande tennsoldater en uppvisning i sin nyaste konst, vi kan väl i alla fall vara tacksamma att vi slipper vara med.

Den transoceana lufttrafiken gå med svindlande fart mot en enorm utveckling.

Utan like i mänsklighetens historia byggs nu luftjättar som ska uppehålla den redan påbörjade reguljära trafiken.

75 passagerare ska den här bjässen kunna lyfta till flykt över haven.

Det här anslaget har varit bommen för det svenska utelivet sedan nära två månader tillbaka.

Den 12 mars klockan två på morgonen enades äntligen de stridande parterna och personalen inkallades.

Belåtenheten var allmän.

Rumsbeställningarna haglade in på hotellen, bord dukades upp med en fräs som aldrig förr och i köket satte köksmästare, kockar och kallskänkor i gång med lokulliska frestelser som kunde få vem som helst att strunta i den slanka linjen.

Stängningsanslaget slängdes med en viss förtjusning och gamla stamgäster hälsades av källarråden personligen välkomna åter, man skulle nästan kunna säga under djup rörelse.

Snapsfloden började rinna.

Svenska folket kunde andas ut igen, restaurangkonflikten var slut.

Skål!.
