Panik utanför Caxton Hall i London, engelsmännen är romantiska och försakar inte gärna prins Sigvards av Sverige giftermål med fröken Erica Patzek.

Brudparet kommer, brudens bror håller upp dörren för svåger och syster.

Aj, det blev inte lång skymt av den lilla berlinskan.

Uppflugna som kråkor väntar fotografer och nyfikna.

Medan vigselförrättaren bakom den här skylten just förestavar formuläret.

Intet är som väntans tider men nu har fröken Patzek fått ringen flyttad från ena handen till den andra och blivit fru Bernadotte.

De nygifta, herr Sigvard Bernadotte med fru åtföljda av brudens bror.

Trion fogar sig undergivet efter fotografernas direktiv.

Och fotograferna knäpper så slutarna blir rödglödgade.

Daimlern banar sig med svårighet fram mellan åskådarleden företrädd av en ridande polis som lagt in backväxeln.

Nu är man framme vid de nygifta vilka tacksamt och ögonblickligt begagnar sig av den rullande tillflyktsorten och försvinner från nyfikna ögon och objektiv och risgrynspåsar.

In i det sista går den vilda jakten men bröllopsresan går till Italien och där har väl de flesta sackat efter.

Det är silverutställning i nationalmuseum.

Bak montrernas glasrutor glittrar och glimmar hundratals pjäser av åldrigt silver och framför utställningens dyrgrip har doktor Åke Stavenow försjunkit i betraktelser.

Allt sedan 1700-talet har de kungliga barnen döpts i denna silverdrivna funt som i vanliga fall har sin plats på kungliga slottet.

Karl XI namnskiffer pryder fundamentet som annars utgörs av rundhyllta patinerade silveränglar.

Ännu en blick kastar vi på den unika praktpjäsen innan vi fortsätter ronden.

De här två ljusstakarna ingick i en samling presenter som Karl XII gav Tsar Peter innan han råkade i luven på honom.

Hela samlingen återköptes från ryska sovjetrepubliken för ett par år sedan.

Alltså även dessa två förgyllda bägare och dessa rikt filigranarbetade pjäser.

Detta nattvardstyg utfördes en gång för Lovisa Ulrika, försvann så ur landet men återfanns för några år sedan av kung Gustav i en antikvitetshandel i Rom.

Mera kungligt, Adolf Fredriks kaffekanna som kung Oskar blev så förtjust i att han alltid lät den pryda kaffebordet ombord på drott.

Ja, vår utställningsronds final går i mockans tecken.

Detta är rikt arbetade silverpettrar från senare hälften av 1700-talet utförda som prov för mästarevärdigheten.

Det är ett väluppfostrat sällskap som kommer här.

Ja jag menar nu speciellt hundarna.

Deras hussar och mattar är medlemmar i svenska Schäferhundsklubben och man är ute på övningsmarsch.

Bland annat övar man helomvändningar, en hund ska vara lydig och följsam och inte på okynne rusa omkring och leta efter träd och lyktstolpar.

Höger om!

Vad hundsingen tänker husse härnäst hitta på för trix?

Matte poserar för fotografen och detsamma gör mattes hund.

Den högre skolan, två tunnband utgör inget nämnvärt hinder, liksom inte heller ett två meters plank.

Men nu börjar väl ändå storhetsvansinnet bryta ut eller har ni sett en hund klättra i träd förut?

Eftertankens kranka blekhet.

För återfärden måste husses hjälp anlitas och husse kommer.

Klokt nog låter man bli att sparka med bakbenen under husses hjälpaktion och för att visa sin tacksamhet bjuder man på gratis skjuts hem.

Här var det slantsingling för ett nytt slags fotboll på hal is.

Domaren singlar gubbe eller pil, med eller motsol.

Det blev pil men slanten frös fast.

Bäst att vidta kraftåtgärder.

Slanten har lossnat och sida valts.

Och spelet har börjat.

Låt mig tala om att det är stamgästerna på kaféet Svea som på detta originella sätt mäter krafterna med kollegorna från kafé Fjällluften.

Spel mitt på planen, bollen går från vänsterinner till, åh förlåt.

Men nu blir det farligt.

Nej så menade jag inte.

Hur ska jag klara det här?

Äntligen anfall på vänstersidan, nej, det är som förgjort.

Bollen på plan igen.

Mmm.

Ja nu börjar referenten resignera, planen är lite hal och.

Ja försök referera det här själva, får ni se.

Men nu!

Nej målvakten räddade.

Nu då, bollen mot mål, så kallad fenomenräddning.

Här är målvakten framme igen, kan någon människa begripa att han är så skicklig?

Jo jag kunde just tro det, galoscher på fötterna.

Inte duger det med sådana proffsfasoner inte, av med gummifodralen annars blir det utvisning!

Efter detta pinsamma intermezzo är spelet igång igen.

Och nu gör Svea mål!

Får jag presentera det segrande laget med målvakt och boll.

Gratulerar till en rejäl seger, utan galoscher.
