Med ångaren Wellamo anlände torsdagen den 17 mars expresidenten i förenta staterna Hoover och mottogs av bland andra USA-ministern Dearing.

Besöket det var kort varaktighet, redan på fredagsmorgonen fortsatte expresidenten med flyg till London.

En friluftsutställning har öppnats i Stockholm.

Utställningen tillfredsställer alla smakriktningar vare sig man intresserar sig för jakt, orientering, båtar, gångsport, skadedjur, skidsport eller sportfiske då man kanske har turen att få hala upp en gammelgädda liknande den som utställningen ståtar med.

I det lilla samhället Basttjärn i Västmanland inträffade torsdagen den 10 mars ett gruvras var vid två arbetare begrovs.

Den ena dödades men den andre, en man vid namn Helmer Johansson, lyckades man efter tre dygns oerhört riskfyllt arbete rädda.

Vi ser här en bild av raset som låg över Johansson.

För att nå honom måste man bit för bit krypande borra och spetta upp en 25 meter lång gång och därefter skära igenom en kullstjälpt malmtunna för att till slut, genom ett hål 40 centimeter i fyrkant, släpa honom fram.

Genom den trånga gången, upp för den branta stegen och ut till livet igen där han nu på sjukstugan i Grängesberg, fortfarande vid gott humör och fylld av förtröstan, avvaktar sitt tillfrisknande.

Räddningsarbetet leddes av ingenjör Huss, biträdd dels av specialarbetare från Grängesberg, dels och sina egna arbetare, bland dem Hugo Ståhl och Gustaf Andersson, vilka var de som till slut lyckades släpa fram den nödställde.

Allesammans män vilkas uppoffrande gärning under ständig dödsfara för en kamrat hos oss inte endast uppväcker beundran utan också manar oss att bidra till lindrandet av den nöd som drabbat de av olyckan berörda.

Föreningen har firat 50-årsjubileum med en middag på Grand Hotel.

Överståthållaren och generaldirektör Sigfrid Hansson som var inbjudna.

Vid middagen förekom också utdelande av hederstecken till fyra veteraner från år 1888.

Man har importerat ett nytt spel från Sydamerika till de amerikanska badorterna på Florida.

Fedechia heter det och de har gamla traditioner i Sydamerika.

Man är sex stycken och spelar utan rackets.

Det lär vara lika ansträngda som Squash som är så populärt i Stockholm så det dröjer väl inte så länge förrän vi får se den nya spelflugan på våra badstränder.

I gatuvimlet mötte vi häromdagen vår charmanta komedien fru Pauline Brunius, just utnämnd till chef för dramaten.

Fru Brunius är som vanligt laddad av energi för sitt nya arbete och beredd att hugga i med friska krafter.

Vi ber att få gratulera!.
