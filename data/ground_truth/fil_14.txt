Det ena avlöser det andra i raskt tempo.

Man har knappt hunnit glömma invigningen av den magnifika slussen förrän man är i färd med att inviga den i lika hög grad magnifika Västerbron.

Södermalm har fått en ny förbindelseled med Norrmalm och därmed har Uppland rykt ännu närmare Södermanland.

Mitt i mälaren går gränsen mellan de båda landskapen och klyver bron i två.

bildligt talat vilket också respektive landskapsflaggor poängterar.

Stockholm stads borgmästare, det är han till höger här, är nog särskilt stolt över stadens utveckling och i den allmänna glädjen deltar överståthållaren, statsfullmäktiges vice ordförande och kommunikationsministern.

Generalkonsul Ax:son Johnson, chefen för Avesta-stålet, har också kommit till städes för att bese det här jättearbetet i stål och järn.

Och här har vi tyskarna, byggherrarna, som är stolta över sitt verk Västerbron som ej har sin like i Europa.

Och nu låter vi invigningen äga rum med sedvanlig pomp och ståt.

Från brons krön ser hans majestät ut över Mälarens vida vatten och över sin huvudstad mälardrottningen som nu återigen fått ett underbart miljonsmycke till fägnad och glädje åt en var.

Alla utlänningar som tror att det går björnar på Stockholms gator har i alla fall inte så orätt.

Björnar har vi visserligen inte sett till några men lodjur det finns det gott om.

Det är på Karlaplan som vi får tag i den här farliga lilla kissemissen, han är ute och går med sin husbonde Arne Sucksdorff som har fått honom i present av sin snälla pappa.

Lodjuret heter Daina och hon är nog ett av Europas snällaste lodjur.

Hon är bara fem månader och som alla barn så tycker hon om att leka.

Hon är lik alla sina kattsläktingar; bara de får se en fågel så vattnas det i munnen.

En fet Stockholmsduva?

Det vore allt kalas det.

Daina är särskilt förtjust i att bli klappad av barnahänder.

Men vad sägs om det här?

Jag ber mitt herrskap att välja: Vad vill ni helst se, mina damer och herrar, på gatorna?

Vilddjuret till vänster eller vidundret till höger?

En av världens mest populära storrännare fransmannen Jules Ladoumegue har råkat i klammeri med den franska idrottsorganisationen, han har blivit diskvalificerad medan man ansett honom vara professionell.

Som en protest mot Ladoumegues diskvalificering arrangerades en löpning genom Paris gator, över 400 000 personer var åskådare till galaspektaklet.

Sportens, filmens och teaterns alla lysande stjärnor mötte upp omkring löparen och betygade honom sin sympati.

Och det gjorde förresten också hela Paris som för en enda gång skull var enigt.

Alla de här tio unga damerna har utsikter att bli årets Lucia, de är nämligen utvalda för Stockholms-Tidningens Lucia-final och här står de tillsammans med Löjtnant Söderberg och den flygande hunden Buster som innehar svenskt hundflygrekord.

Löjtnant Söderberg tar med sig alla tio damerna på en flygtur.

Att de bara vågar i den bitande kalla blåsten!

Vi håller faktiskt på att frysa ihjäl ute på Barkarbyfältet, men flyga det ska vi!

Det är Svensk Filmindustri och Stockholms-Tidningen som inbjudit samtliga finaldamer till den här turen i det blå, eller skulle man kanske säga i det grå?

Och vinghästen Sefyr, det är han som ska rida iväg med den ljuvliga lasten.

Men låt oss nu titta ett slag och kanske också välja.

Här är nummer ett till vänster och till höger står nummer sex.

Det gäller att få tag i en Lucia av frisk och nordisk typ och nu ska vi granska de tio förslagen.

Till vänster här står nummer tre och till höger nummer fyra.

Vi får inte glömma att Stockholms Lucia ska vara den älskligaste bland de älskliga och den ljuvaste bland de ljuva.

Två glada töser som inte är dugg nervösa för alla granskande blickar.

Till vänster står nummer sju och till höger nummer två.

Nian till vänster och åttan till höger har synbarligen riktigt förälskat sig i Sefyr, men så är också Sefyr en populär maskin i ordets bästa bemärkelse.

Nummer fem till vänster och nummer tio till höger får en lektion i flygteori av Löjtnant Söderberg.

Och nu har vi sett alla tio, nu gäller det att välja.

Bara nu inte damerna bland publiken väljer Löjtnanten till årets Lucia.

Ja vi har kommit hit upp på fru Brantings 80-årsdag för att ge fru Branting tillfälle att säga några ord.

Och då frågar vi som man alltid frågar vid sådana tillfällen; hur är det egentligen att fylla 80 år?"

Ja det kan unga människor inte sätta sig in i.

De tror att det är något märkvärdigt, men det är det inte!

Man känner sig likadan, det beror bara på hur man mår; om man är frisk så, så är det likadant som det alltid har varit.

"

Nå, men är det någonting som särskilt har glatt fru Branting idag på 80-årsdagen?"

Nej inget särskilt, jag är nästan alltid glad.

Ja det är roligt, men det är väl särskilt roligt att ha alla barnbarnen omkring sig ändå?

Ja, det är det.

Det är roligt.

Och alla barnen också?

Nej inte, inte min dotter Sonja.

Jaså?

Hon är inte här.

Var är hon då?

Hon är i Amerika och håller föredrag mot kriget.

Jaså mot kriget?

Ja.

Fredspropagandan alltså, det är väl en sak som också ligger fru Branting mycket varmt om hjärtat?

Ja det gläder mig.

Jag hoppas det gör nytta.
