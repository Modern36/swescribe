5,25 har jag sagt.

4,75.

5,25.

Det är en lydig och följsam häst.

Stryker han bra då?

Det kan du lita på.

Inga dolda fel, inga synliga heller för den delen.

Halva vägen var.

500 jämnt.

Ja, det må vara hänt då.

Ta henne då!

Årets sista och största hästmarknad i Karlstad.

Hästar av alla storlekar och kulörer från Värmland och landskapen däromkring och hästkarlar från hela Sverige.

Hästtillgången är det inget fel på men kommersen är inte så livlig som förr.

Marknaderna har förlorat i betydelse och dessutom är det ju så kallad depression.

Greppet om plånboken är krampaktigare än vanligt även på en hästmarknad.

Åh ja, se inte så arg ut du, jag kan väl få prata en stund för att sätta publiken in i situationen?

Va, inte?

Nå då är det bäst att kasta sig ut i vimlet med detsamma då.

Spekulanterna är i rätt stor utsträckning från Norrland, där uppe behöver man rejäla dragare för vinterkörslorna och avståndet till Karlstad avskräcker inte.

Man är sakkunnig och kritisk.

Akta er för att lansera någon gammal spattig krake i det här sällskapet.

Inget fel på kotlederna?

Och inget på hasorna?

Nej.

Given häst ska man inte titta i munnen men tänker man betala fem fina hundralappar så är man min fel i sin fulla rätt.

Det finns emellertid mycket att välja på och det är ingen idé att förhasta sig.

Här hänger avgörandet i luften, hur ska det gå?

Nej spänningen blir olidlig, vi vänder blicken åt annat håll.

Lagens väktare håller numera ett vakande öga på hästmarknaderna.

Snusdosorna får inte längre begagnas som tillhyggen och inte heller får man bjuda ut vilka hästskrällen som helst.

Här är väl frågan om det inte finns en krubbitare i stamtavlan.

Äntligen en liten reminiscens från kniv- och snusdose-epoken inom svensk hästhandel.

Kafé Margareta är livligt frekventerat, det drar rent av ihop sig till köbildning.

Kaffekask är inte dumt i kylan och ärtsoppa, det är torsdag idag, det duger också bra.

Så bär det iväg till det nya hemmet som i detta fallet tydligen inte är så värst avlägset, man får ju promenera dit.

Däremot har de här tre kamraterna en längre resa framför sig, de är nämligen på väg ner till järnvägsstationen för inlastning i dagens hästextratåg.

Nere vid lastkajen är man som bäst sysselsatt med att stuva in nyförvärven.

Två präktiga hejare som just inte bekymrar sig om stojet runt omkring och en norrlandsresenär.

Slutlikviden.

På torget betalar man bara handpenning, storkovan vankas först vid inlastningen.

Med ett handslag inleder vi Karlstadsvisiten och med ett handslag avslutar vi den.

Stockholms nyaste trafikled, tunneln från södra Bantorget till slussen är nu färdigsprängd.

Här står vi framför den södra tunnelmynningen i Björns trädgård vid Götgatan.

Och här är nedfarten från slussen till den norra mynningen under Mariagränd.

Det är svensk filmindustris belysningsbil som rullar ner där, vi följer den ljusspridaren in i tunnelmörkret.

Det är torsdagsmorgonen den första december.

2,5 meters bergvägg skiljer de båda sprängarlagen åt och det är det granitblocket borrarna nu tränger in i.

Det norra sprängarlaget har hunnit 340 meter in under Katarinaberget, de södra 60.

Nu är berget besegrat och uppe på den sprängda barrikaden träffas sprängarbaserna skånska Nisse från nordändan och Kjell från södermynningen.

Det blir inspektion av borgarråd, stadsfullmäktige, byggnadschefer och andra kommunalmän som får beundra den enorma verkan av det sista skottet som noga räknat var 82 samtidigt avbrända skott på sammanlagt 127 kilo dynamit.

Sedan februari i år har sprängningen av den nya södertunneln pågått och de båda arbetslagen har enligt eniga vittnesmål utfört ett utomordentligt arbete.

Nu är det en månads putssprängning kvar och snart åker stockholmarna spårvagn här med ett glatt Ding Ding!

Ja någon gång med ett surt Bong Bong också förstås.

Som Joe Meng i Hjalmar Bergman-pjäsen "Patrasket" firade Gösta Ekman den 24 november sitt 25-årsjubileum som skådespelare.

Lager av blommor växte i kullar upp omkring honom och som blomsterbärerska kom bland andra SFs och allas vår egen lilla Tutta.

Här är en tragisk bild ur jubileumslivet de utestängda tuttorna i väntan framför sceningången.

Ernst Rolf är där inne också.

Det är mycket att vänta på och sucka efter nu.

Nej då, inte han ännu.

Men det är Tollie Zellman, Kalle Ström, fru Gösta Ekman, Knut Martin med fru och redaktör Valentin.

Och för rättvisans skull till slut en bild för herrarna också att sucka inför.

Närmast, Gösta Ekman hans son Hans och så lille villipsen från Norge.

Det är med böcker precis som med människor: man kan göra en dålig erfarenhet och man kan göra erfarenheter som man sedan kommer att räkna till de vackraste och bästa i sitt liv.

Får man bara fatt i de rätta böckerna så är det som om man hade fått vänner.

Och vänner som inte sviker, som inte försvinner som blir med en i med och motgång och i alla väder.

I förhållande till sin ringa volym och till sitt ringa pris jämfört med så mycket annat är boken en av de märkligaste och starkaste spridare utav kunskap, idéer, uppbyggelse och förströelse som vi äger här i världen.

Därför är boken också värd sin hyllning och man har i Stockholm utsett torsdagen den första december till att bli en bokens festdag.

Och just precis fest, fest, därför att man menar att boken med rätta är värd att bli föremål för en tacksam och festlig hyllning.

Detta är förresten en idé som kan tillämpas utav alla, överallt över hela Sverige.

Var och en i sin stad, var och en efter råd och lägenhet.

Alla de bokvänner, alla de bokälskare som sitter här ute i salongen förstår ögonblickligen vad jag menar, men till de andra skulle jag vilja säga: Gör ett försök.

Försök att skaffa er böcker, skaffa er en bokhylla, det pryder.

Önska er böcker till jul och försök att göra läsningen till en vana för er, det är en vana som ingen någonsin har behövt ångra.

Här mitt herrskap står Stockholmstidningens tio lucia-aspiranter och friar till er.

Ja varsågoda mina damer och blända oss.

Vi ska ta och bjuda på en, särskilt för herrarna, hisnande kameraåkning.

Får jag lov att presentera.

Nummer ett, Margit Stavström.

Nummer två, Vil Pettersson.

Nummer tre, Diana Robert.

Nummer fyra, Inga Orning.

Nummer fem, Lillemor Hamberg.

Nummer sex, Birgit Sjögren.

Nummer sju, Märta Berggren.

Nummer åtta, Elsa-Britta Wallman.

Nummer nio, Gun Schubert.

Och nummer tio, Karin Lundegren.
