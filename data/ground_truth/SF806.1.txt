Nej, det blir ingen ordning på det här.

Låt oss tala svenska.

Här ser vi vad det rör sig om.

Bordstennis, pingpong.

Och den som demonstrerar sin racketfattning är världsmästaren på området

Ungraren Victor Barna.

Han öppnar spelet med en starkt skruvad serv och visar sig sedan behärska både forehand och backhandslag lika suveränt.

Barnas kontrahent är den engelske mästerspelaren David Jones, en av världens mest framstående så kallade bollplockare.

Det är två vitt skilda spelstilar som mötas.

Barna flikar in sina välplacerade drives med oerhört snärt och Jones far omkring och plockar och plockar och ger snälla bollar tillbaka.

Förresten lär visst Barna ha sina funderingar på att göra Sverige den äran i vinter.

Under förutsättning att Jones släpper loss honom från det här bordet någon gång förstås.

Ha, slog han bort sig till slut.

Ultrarapid.

Expertisen i salongen torde studera.

Den övriga publiken har väl redan klart för sig att detta är betydligt för mer än en vanlig fluga.

Lägg märke till den väl utnyttjade kraften i Barnas backhandslag.

Spelade man själv mot honom fick man väl inte göra annat än knypa omkring under möblerna och krafsa fram bollarna.

Såvida han inte förbarmar sig över en och slår en så här underskruvad boll över nätet och tillbaka igen.

Motspelaren sträcker sig förgäves, men Barna ser inte ut att skämmas över tricket.

Mussolini är ju som bekant en ivrig förkämpare för nativitetens höjande.

Nyligen hade han anordnat ett massbröllop i Rom under en veckas tid för giftaslystna från hela Italien.

De lyckliga parens bröllopsresa styrde han också om.

De fick nämligen alla en present på 500 lire för detta ändamål.

Och det blir ju inte några små om matrona jämt ska gå ensam och titta på månen.

Vi har åter begivit oss till Paris, denna gång för att se vad det kan bjuda oss i hattväg.

Denna hatt är inte från början av århundradet, trots fågeln, utan highest fashion 1933.

En liten toque av sammet i två färger.

Denna är också av sammet, med ett graciöst flor.

En liten blomsterknopp som endast rekommenderas för innebruk.

Av silverskimrande strass med ett stivt mörkt flor är denna lilla hatten finare vid snittklänningen.

Vi passade samtidigt på att studera nyheterna för vår intimare garderob.

Här en elegant korselett utan rygg för aftonbruk, som ger en oklanderlig figur.

Bland nyheterna för scenen lade vi märke till detta lilla dansgarnityr i svart med strass.

Hur ledig man kan känna sig i denna rundvävda resårgördel visar väl tydligt dessa gymnastiska övningar.

Den tillåter vilka rörelser som helst och anpassar sig smidigt efter figuren vilket väl är idealet för detta plagg.
