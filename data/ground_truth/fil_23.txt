Den här inspelningsbilden från Råsunda Filmstad är den första i sitt slag.

Regissör Molander och fru Karin Swanström som sitter här har nämligen ovanliga filmherrar på besök.

Det är första kammarens första tillfälliga utskott som hälsar på ute i Råsunda för att orientera sig inför skolfilms-motionen i riksdaden.

Och här sitter utskottets ordförande K A Johansson i Vännäs.

Och nu får vi alla alltså hoppas på att skolfilms-frågan får sin slutgiltiga och lyckliga lösning.

Östermalmsarkitekturen hotas med undergång och fasa, man har höjt ett ramaskri i pressen.

Ska verkligen punkstilen få härja fritt, då ska man verkligen hyvla bort det karakteristiska östermalms-ljuset?

Ja det är frågan det.

Ska man inte bevara den här stadsdelens romantik som berättar så mycket om Strindbergs och Hjalmar Söderbergs 80-tal?

Vi gör några kamerasteg och börjar med restaurang Boulevard där Hjalmar Söderberg hade sitt stamtillhåll och där han fantiserade om aftonstjärnan.

Och sen så svävar vi från gipsfasad till gipsfasad.

Stockholm har fått en celeber dam på besök på genomresa till den svenska skidterrängen norröver, det än miss Jane Batten, världsberömd aviatris och utan tvivel världens duktigaste kvinnliga flygare.

Den vackra flickan gör ingenting annat än flyger och hon väckte ett kollosalt uppseende då hon slog rekordet på den lilla hemtrevliga sträckan England - Australien.

Hon är ofantligt populär imperie.

Men det är nog ingenting mot vad hon kommer att bli här, mina herrar.

Östersundsspelen hade ingen tur med vädret i år.

Det blåste upp så kraftigt att vissa delar av tävlingarna stördes allvarligt.

I backhoppningen segrade norrmannen Olle Aaslök, nummer 23, med 58 meter.

Slalombacken gick det knaggligt, naturligtvis också beroende på vädret som var det sämsta tänkbara.

Ibland var det full snöstorm.

Det var synd om de skickliga löparna som inte kunde få någon sprätt på loppet.

Men i Oslo var det klang och jubel på den stora Holmenkollendagen då alltid alle man går ur huset för att se de stora internationella tävlingarna.

Vädret var en sån där riktig norsk solskensdag och humöret var festligt.

Och tågen upp till Holmenkollen hade alla tiders publikrekord.

Men så kommer också folk från världens alla hörn för att se det stora skidevenemanget som den här gången blev en fullträff, åtminstone för oss svenskar.

För den här gången var det ingen som rådde på oss.

17-kilometersloppet vanns av Sveriges otippade kombinerade mästare John Westberg från Ångermanland.

Nummer 396, Lars Bergendal, var Norges favorit.

Men alla norrmännens förhoppningar kom på skam den här gången tack vare lille Westberg.

Här är Erik Matsbo, gammal svensk favorit, som kom in som nionde.

Och här far segraren i mål, John Westberg, som rehabiliterade den svenska skidäran.

Kungliga familjen kommer här på väg till skidbacken där sjuttio tusen människor hade samlats för att åse tävlingarna.

Vi nöjer oss med att konstatera att norrmännens "Kollen" är en fantastisk skidbacke och att vi känner oss smått skamsna över att vi inte kan bjuda på lika fina backtävlingar här hemma.

Ja någon gång kan man väl erkänna man är avundsjuk.

Här kommer den ryska isbrytaren i stora bält efter att ha varit på en äventyrlig färd i norra ishavet för att hämta hem Sovjets nordpolshjältar; männen på isflaket.

De hade drivit ända ned mot Grönlands kust innan isbrytaren nådde fram till dem.

Den vetenskapliga hjältemodiga färden har väckt en hel världs beundran.

Men vad är det här för ett djur som damen kommer med?

En gris?

Ja det är det inte, och det är inte ett får heller.

Nej det ett av de egendomligaste djur som finns, så oerhört sällsynt.

Det är en baby panda.

Den är infångad i Indien och är nu på väg till Chicago i flygmaskin.

Det finns nämligen ett likadant djur för ut i Zoologiska trädgården i Chicago så det kanske är frågan om att det ska bli ett unikt bröllop där borta.

På årsdagen av Abraham Lincolns födelsedag äger en festlighet rum vid hans monument i Washington.

President Roosevelt ringar här sin föregångare, förenta staternas förste president, sin hyllning.

En fruktansvärd storm har rasat in över den amerikanska kontinenten från Stilla Oceanien.

Hundratals människor och omkommit och o-uppskatt-bara materiella värden har gått till spillo.

Kalifornien har varit värst utsatt och därifrån stammar de här bilderna som talar sitt tydliga språk.

En eskader av amerikanska bombplan startar här för att flyga till Sydamerika där de ska hälsa på Buenos Aires, men det är endast frågan om en artighetsvisit som väl det är.
