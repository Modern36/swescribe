Landsorganisationens nye ordförande herr Lindberg och vice ordförande herr Andersson har besökt Filmstaden där vi passat på att intervjua dem.

Såvitt jag förstår måste vi börja vårt arbete med att grundligt sätta oss in i landsorganisationens omfattande och betydelsefulla uppgifter.

Jag tänker då på det önskemål som uttalats om större enhetlighet i vårt arbete samt jämväl på det omfattande ekonomiska frågor som ledningen för den svenska fackföreningsrörelsen måste tränga in i om den på ett rätt sätt ska kunna fylla sin uppgift till nytta för såväl arbetarklassen som samhället.

Jag hoppas att vi båda tillsammans med våra övriga kamrater ska lyckas att ytterligare skapa förtroende för den svenska fackföreningsrörelsen.

Jag delar helt dina förhoppningar och jag tror inte heller att de är ogrundade.

Fackföreningsrörelsen måste naturligtvis, liksom andra rörelser ledda av människor, räkna med vissa brister.

Men jag är förvissad om att den även i fortsättningen ska kunna göra en ur samhällssynpunkt fruktbärande insats.

Framförallt menar jag att den fackliga rörelsen här hemma inte bör betraktas som en styvson i det sociala livet.

Den har en stor uppgift att fylla.

Om den rätt fyller den blir beroende på de goda viljornas samspel.

Min goda vilja har du min hand på.

Colorados bågskyttare är ena riktiga Wilhelm Tellare.

Här missas inte, nej den ena pricken efter den andra sätter de in.

Och här är en prick som litar på skytten.

Den lilla frun tar farväl av sin man, men inte för evigt ska vi hoppas.

Åh nej, det var i min själ inget båg med den träffen, inte.

Det här är ingen kinesisk kvinnofot fast man skulle kunna tro det.

Nej, från sidan är det ju en riktigt vacker fot och en riktigt vacker sko.

Och liksom de övriga modellerna det nyaste nya inom skofacket.

När man ser hur mycket arbete och intresse det läggs ner på fotbeklädnaden i våra dagar skulle man nästan vara frestad att säga att skorna håller på att bli en huvudsak.

Det är en egendomlig korsning mellan en orgel och en ansjovisburk.

Det är en engelsman som har byggt det här instrumentet av tomlådor och konservburkar.

Och han har behövt 14 år för att få det färdigt.

De amerikanska tennismästerskapen bjöd på åtskilliga överraskningar.

I damsingel kämpades tennisdrottningen Helen Jacobs ned av unga Alice Marble.

Det är Helen Jacobs som har vit skärm över vindrufset.

Englands Fred Perry blev för tredje gången USA-mästare efter att i en förbättrad femsetsmatch ha besegrat Amerikahoppet Donald Budge.

Den matchvinnande bollen var en direkt dödande serv.
