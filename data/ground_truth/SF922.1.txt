Stockholms läns och stads hemslöjdsförening har haft en spinntävling i Blå hallen.

16 spinnerskor startade.

Deltagarnas ålder var mellan 12 och 80 år.

Tävlingsdräkten var högst nationell och det hela en succé.

Behöver man tala om det?

Sjöberg i AIK-målet har en lugn söndag.

Motståndare är norska Lyn från Oslo och norrmännen besås en överhållning som de nog inte kommer att glömma i första taget.

Ute på AIKs vänsterving traskar Acke Nilsson och Tomte Söderström omkring med outgrundligt allvarliga ansikten.

Vanligen får de på något sätt bollen med sig uppåt norrmännens mål och när fem minuter gått av matchen beslutar sig Acke för att göra första målet.

En mycket god idé.

Norrmännen rycker upp sig och går till anfall och Sjöberg får det nervöst, men bara några ögonblick.

Sen är det färdigt nere hos norska kollegan igen.

Den här gången är det Lillis Persson som står för skottet.

2-0.

Det ser illa ut för Lyn, trots att laget har fem olympiska bronsmedaljörer med sig.

Akcke och tomten har nu hittat på ett par splitter nya tricks, patentsökt i alla länder.

Resultatet av det hela kan inte bli mer än ett mål.

Aktiebolaget Acke-Tomten överlåter åt Zetterlund att sätta pricken över i. Det mörknar ur klanen mer och mer.

Andra halvlek har börjat och därmed är det klart för 4-0.

Kalabalik vid norska målet.

Lillis Persson dyker upp.

Ja, så var det inget mer.

Vår kamera börjar knota över det svaga ljuset.

Alltså tackar vi för idag och ger oss iväg.

4-0 var det när vi gick.

Men 5-0 lär det vara blivit innan norrmännen fick resa hem.

Detta är gamla Psilander, 37-årig torpedkryssare i örlogsflottan.

Den har tjänat ut nu och är dömd till undergång tillsammans med en rad andra trotjänare från vår flottas senaste storhetstid strax efter sekelskiftet.

Lilla Gäddan står också på svarta listan.

Den ska emellertid inredas och bli museiföremål på gamla dagar och kommer alltså att gå en ny storhetstid till mötes i Djurgårdsbrunnskanalen.

Gäddans jämnårige Laxen går mot ett våldsammare slut.

Men ungdomen ska ge fram så det är inga bittra blickar som Laxen kastar mot de kraftiga Draken och Gripen där de ligger vid östra brobänken.

Ja ni har era 650 ton mot mina 135 tänker Laxen.

Men jag har mina minnen från en tid då vattenomflutna Sveriges flotta ingav respekt.

Stå på er pojkspolingar.

Årets främsta cirkusföreställning har haft premiär, juniorboxningarna.

En tillställning som pricksäkert fyller Djurgårdscirkus ända upp till taket.

Ung och gammal, hög och låg, bänkar sig sida vid sida och gnäggar i kapp i bästa demokratiska stil.

Årets premiärkväll var dock stillsammare än vanligt.

Möjligen berodde det på att vederbörande faktiskt bemödade sig om att boxas.

Men matcher av gamla juniortypen förekom också.

Ibland var det inte bara piff, utan även paff och ibland poff.

En kvalitativt högklassig samling militär sakkunskap betraktar tankfullt det sista skriket i bilväg.

Det är en tysk vagn för svår terräng och den är utrustad med en massa finesser, bland annat motor i båda ändarna.

Fram- och bakaxel är fjädrande i mitten, motorer och karosseri är fästa på ett längsgående rör, alltså inga stag och ramar.

De båda reservhjulen tjänstgör som stödhjul vid passerande av diken och dylikt.

En smidig och följsam vagn som sagt.

Inte underligt att generalstaben är intresserad.

Och så börjar demonstrationen.

Terrängen är ju inte alltför svår men den betvingas också lätt och lustigt.

Och sen är det bara att hoppas att inte bildrullen med stort B fastnar för den här vagnen.

Ty tänk vilken drulledröm att få busa upp med bil i trapporna mellan Kungs- och Regeringsgatorna.

Tut tut!

Svenska Dagbladets guldmedalj för bästa idrottsprestation under året har tilldelats Kirunas lille skidlöpare Erik Larsson.

Det är prins Gustav Adolf som lämnar guldpengen till Kiruna-Lasse.

Skådeplats är plenisalen i riksdagens andra kammare där riksidrottsförbundet tar sitt årsmöte.

Det var i Garmisch-Partenkirchen i vintras som Kiruna-Lasse slog världen med häpnad.

Han vann helt oväntat 18-kilometersloppet sedan norrmannen Hagen dominerat under större delen av sträckan.

Det var en av vinterolympiadens största överraskningar.

En tapper prestation som nu fått sin välförtjänta belöning.
