Utanför hotell Katom kommer här den engelske professorn Haworth, nobelpristagare i kemi, med sin maka.

Han delar priset med professor Karrer från Zürich, de båda herrarna är världsberömda vitaminforskare.

Och på hotellet dyker slutligen den tredje vitaminforskaren upp: ungraren professor Szent-Györgyi från Budapest.

Så på det hotellet så borde man väl kunna få en vitaminrik lunch.

Här kommer äntligen en ljusomstrålade Lucia.

Hela Stockholm har hälsat henne på hennes färd genom de snöhöljda gatorna innan hon gör sitt intåg här på Berns där vi väntar henne.

Berns är fullsatt som alltid på luciafesten och det är fint främmande.

Här står till vänster den franska nobelpristagaren i litteratur Martin Roger du Gard.

Och så får Lucia till smycke av ingen mindre än den ungerska nobelpristagarens Szent-Györgyi, som förresten har tjusat till hela stan mitt i vinterkylan med sin sydländska varma hjärtlighet.

Och så är lucia återigen bara en saga till nästa 13 december då hon blir verklighet igen.

En av vår tids största uppfinnaren och nobelpristagaren filosofie-doktor Gustaf Dalén är död.

En svensk storman har slutat sitt långa arbetsfyllda liv.

Vi återkallar minnet av honom med de här bilderna som upptogs vid hans 50-årsdag för 18 år sedan.

Vår journalkamera gör här ett besök i ett bokbinderi och anledningen till vårt intresse det är att det här bokbinderiet är ett av de många där man nu binder år 1937 års psalmbok.

Den nya psalmboken trycks till att börja med i 65 000 exemplar och det trycket ger fullt arbete åt en hel rad bokbinderier.

År 1937 års psalmbok kommer att ersätta 1819 års.

Ja det är alltså 118 år sedan den gamla kom ut och när den nu får vika för den nya så passar vi på att ta ett varmt farväl av gamlingen.

I bokhandeln så säljer man den nya historiska psalmboken och där knäpper vi pastor primarius viner som en av de första köparna av år 1937 års nykomling.

I täten för kända ansikten kommer här Sigurd Wallén till John Ericsson-premiären på Spegeln.

Och här är Ivar Kåge som lika är med i filmen och Helga Görlin som gör Jenny Linds roll.

Kalle Barcklind ska också se sig själv som slavbaron och direktör Edström är ju särskilt aktuell i samband med Delaware-jubileet.

Doktor Lindberg kommer här och den svensk-amerikanske filmchefen för Paramount direktör York, hack i häl följd av Dagens Nyheters chefredaktör Dehlgren.

Och här står hela Sveriges "brak oal"; Kalle Hagman.

Kvällens storregissör Gustaf Edgren står här tillsammans med sin familj.

Han har lagt en ny stor seger till sina föregående med John Ericsson.

Så här illa hanterar man i Amerika gamla hederliga järnvägsvagnar som fullgjort sin tjänst.

Men så är det också en hårdhänt herre som står bakom det hela.

Trävirket det brinner bra men det som inte brinner alls, det är metallen.

Och den är såld.

Såld som skrot till Europa.

Köparen heter Mussilini och metallskrotet ska nog de Romerska legionerna få användning för.

Så det är ingen fredsbrasa här mitt herrskap.

I forna tider så jagade man alltid med falk, ja det har vi sett många gånger på målningar från medeltiden, men nu så har det blivit modernt igen och naturligtvis i Amerika.

Och det är därifrån den här bilden kommer som visar hur en jaktfalk-klubb tränar sina bevingade jaktkamrater.

Den här underliga farkosten ska ut på en jorden runt-resa och här får vi bevittna hur president Roosevelts åttioåriga mamma döper båten innan den ger sig ut på sin treåriga tripp runt klotet.

Vi får väl hoppas att krånglet med champagne-buteljen inte är något dåligt omen för kaptenen.
