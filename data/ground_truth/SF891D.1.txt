I januari 1936 utropades Edward till konung av Storbritannien.

Proklamationsherolderna beger sig iväg för att i andra delar av världsstaden utropa sitt tillkännagivande.

Vid Fleet Street hejdas processionen.

Vägen in till City är spärrad av ett silkessnöre och inte förrän Lord Mayhem tagit del av heroldernas kungliga dokument får de hålla sitt intåg i City där proklamationen läses upp från börsens trappa.

Blott tio månader senare skakades det brittiska imperiet av en konstitutionell konflikt.

Kung Edvard och premiärminister Baldwin har inte kunnat enas.

En kall januaridag fördes konung Georg av England på sin sista färd från Sandringhamn in till London.

Kistan var placerad på en kanonvagn.

Den nye konungen Edvard den åttonde följde kistan till fots omgiven av sina bröder och efter dem kom änkedrottningen åkande i en täckt vagn.

Efter de kungliga kom konungens alla underlydande på Sandringhams slott. Begravningståget präglades av en enkel värdighet. På kistans lock vilade imperiets juvelbesatta kungakrona vid sidan av änkedrottningens blommor och kistan var insvept i kungsflaggan.

Traktens befolkning hade kommit tillstädes för att bjuda sin konung ett sista farväl. Processionen är på väg till närmaste järnvägsstation varifrån konungens stoff ska föras till London.

Tåget glider här in på King Cross Station.

London mottar den döde konungen under djup tystnad.

Från King Cross Station går processionen genom Londons tysta gator till Westminster Hall.

Londons trafik har stannat av för några ögonblick.

Änkedrottningen har lämnat processionen och begivit sig i vagn direkt till Westminster Hall.

De kungliga herrarna följer kistan alltjämt till fots.

Vid sidan av konung Edvard går hans bröder, hertigen av York, hertigen av Kent och hertigen av Gloucester.

Här passerar tåget Trafalgar Square.

Här är änkedrottningens bil på väg till Westminster Hall.

London erbjuder en sällsam anblick.

De tända gatulykterna lyser lik kandelabrar utefter sorgetågets väg.

Kyrkklockornas dån ljuder över staden och på de tysta gatorna står folket med blottade huvuden och hälsar den döde konungen.

Utanför Westminster Hall väntar änkedrottningen och de övriga medlemmarna av den kungliga familjen på sorgetågets ankomst.

Där konungen nu kommer att ligga på lit de parade.

Där mottog han endast för några månader sedan parlamentets hyllning.

Och här i det här rummet ska huvudstadens invånare än en sista gång defilera förbi majestetet.
