Vi är på väg fram till det gamla vackra herresätet Hårby i Frustuna i hjärtat av Sörmland.

Och anledningen till vår bilresa dit är att Garbo har köpt det här gamla godset för att ha en ankarplats i Sverige.

Hårby är ett gammalt herresäte med hundraåriga anor och vi alla som beundrar Garbo önskar uppriktigt att hon här, bland blommor och blador och kossor och får, måtte finna en fridfull plats att semestra på då hon vilar ut efter Hollywoods hektiska inspelningar.

Garbo har gjort vårt land stora tjänster och nu ska vi vara snälla alla vi svenskar och inte misstycka om den stora stjärnan fortsätter i benhård konsekvens att leva isolerat.

Gårdens gamla faktotum Kalle Johansson kommer nog att vaka över att ingenting rubbas i Garbos vanor.

Vi har måhända svårt att föreställa oss en sådan ohygglig katastrof som den nu i Norge inträffade.

Dessa bilder ger oss emellertid en föreställning om hur olyckan gått till och hur omfattande den varit.

Den ljusa delen av Ravnefjället utmärker det kolossala parti av det 2000 meter höga berget som med en oerhörd kraft störtade i den nedanförliggande bergsjön.

Det stycke av fjället som rasade var cirka 800 meter högt och 300 meter brett och den oerhörda flodvåg som raset kastade upp över land beräknas ha varit 76 meter hög.

Vattenmassorna ödelade byarna Bødal och Nesdal och bortsopade allt som kom i deras väg.

Elektricitetsverk, gårdar, broar, vägar, åkerjord, människor och djur.

Detta är av allt att döma den väldigaste naturkatastrof som inträffat i Norden.

Ej mindre än 74 personer lär ha omkommit, däribland cirka 30 barn.

Mitt i andra kammarvalens hetta söndagen den 20 september kom det här ståtliga tåget marscherande genom Stockholms gator.

Skolungdomen har samlats till tävling och major Killander ger här sina pojkar de sista instruktionerna.

Det finns folk som beklagar sig över vår tids ungdom men det ska man inte göra.

Man ska låta de här bilderna övertygas om att ungdomen är bättre än någonsin.

Det är en frisk och härlig känsla som strömmar emot oss och vi i Höga Nord kan väl endast glädja oss över att vi har en sån hög kvalitet på det unga släktet.

Tävlingarnas toppresultat var vittne om att det finns spänst och kraft i övermått.

Vid pojkarnas final i hundrametersloppet vann G

Fleming från Whitlockska skolan.

Hans tid var 11,3 sekunder.

Flickorna löper här sin final på 80 meter.

Och här står segrarinnan Ulla Olsson från Örebro.

10,9 sekunder.

Omgiven av sina medsystrar.

Leja-magasinet har haft mannekänguppvisning och vi ser här några nya aftontoaletter.

Den vita modellen kallas Matahari och materialet är Moare-siden med skärp av guldskim.

Stoffet i den mellersta toaletten är handarbetad marokäng.

Man lägger särskilt märke till handskarna kantade med ett silverrep.

Modellen till vänster är gjord av transparent sammet och till den hör en kasack nedtill kantad med apskinn.

Denna förtjusande aftontoalett är sydd i duvblå romain, samt med ett strasskärp.

Den vackra grekiska linjen och den lätta draperingen är en av höstens stora modenyheter.

Den är utförd på Lejas franska avdelning efter en Alix-modell från Paris.

Denna originalmodell från Patou i Paris kallas Baccarat.

Man lägger särskilt märke till den vackra draperingen.

Färgen är vinröd.

Denna galatoalett av nattblå transparent sammet med en aftonkappa av blåskimrande stållame är från Norman Hartnell i New York och har varit utställd och blivit prisbelönt i Paris.

Stilen kan närmast betecknas som empir.

Denna eleganta toalett är av turkosblå siden från Bianchini i Paris.

Kappan är av sobelfärgad chiffonsammet.

Modellen kallas Opera.

I strålande septembersol ägde andra kammarvalen rum söndagen den 20 september 1936.

Det var ett stort valslag.

Högerns ledare professor Bagge står här och delar ut partiets röstsedlar medan den här chica damen ropar sitt kommunistiska partiet, kommunistiska partiet, kommunistiska partiet.

Det är en mängd kända ansikten bland väljarna.

Vi saxar bara före ecklesiastikministern Engberg på väg till urnan.

Jaha, Sven Bergqvist, han är självskriven i mål.

Och här har vi Otto Andersson, det är en stilig pojke, han ska vara där.

Och så har vi Gran, han är där.

Och så har vi Lillis där.

Och som vänsterytter kommer Höglund.

Goddag, goddag herr Svensson.

Goddag.

Jag hoppas herr Svensson hjälper oss så att landet får de mannar det behöver just nu.

Eller hur, min gode man?

Jaja.

Framför allt måste vi ha ett starkt försvar.

Ja, det är klart.

Det ska vara stabila mannar.

Ja, det är rätt, herr Svensson.

Det är rätt, herr Svensson.

Vi måste förstärka försvaret.

Bättre skjutsiktlighet och längre övningstid.

Ja, det är klart att de måste träna.

Det är ju en sak.

Ja, det ska vara kulor som träffar mål.

Och så ska det vara krut till dem.

Vi måste ha ett starkt försvar.

Vi måste stå rustade när det gäller kamp länderna emellan.

Ni har rätt min herre.

Eller vad säger du?

Jaja.

Här är våra kandidater.

Vi litar på er.

Adjö, herr Svensson.

Adjö, min herre.

Jaja.

Goddag, herr Svensson.

Nej, goddag, goddag.

Mitt namn är demokratin.

Här är vår kandidatlista.

Ja visst, vi måste ha kulor som går i mål när det gäller landskamper.

Vi måste ha ett starkt försvar.

Nej, nej, herr Svensson, det är fel.

Försvaret ska väck.

Tokig gubbe.

Ska försvaret väck?

Vad har ni för plan?

Nej då, vi ska ha stora, härliga, långa, strålande, breda backar.

Backar?

Men de får väl AK ta hand om?

AK? Han menar väl AIK va?

Här är våra kandidater.

Adjö, herr Svensson.

Vi litar på er.

Adjö, broder.

Jaja.

Det var en tokig en.

Inget försvar.

Oförsvarligt.

Hej, kamrater.

Leve det internationella samarbetet.

Österut.

Ja, här ser ni renhåriga, samspelade, målmedvetna kamrater som passar och ger stickar både åt höger och vänster.

Tänk på de andra ruffelmakarna.

Sådana domar, sådana straff.

Heja kamrat, så ska det låta ja.

Jag glömmer aldrig matchen mellan AIK och Göteborgskamraterna.

Domaren blåser för straff.

Fast både Svenne och Lillis var alright.

Ja, jävlar.

Svenne och Lillis?

Här är det inte frågan om fotboll.

Här gäller riksdagsmannavalen.

Här är våra kandidater.

Vi litar på dig, kamrat.

Hej, kamrat.

Hej, kamrat.

Upp til kamp!

Är det riksdagsmannavalen de menar?

Och jag som trodde det var UK-are.

Och gällde nordiska fotbollpokalen.

Och den är fasen så mycket viktigare.

Jaja.

Hejja, hejja, friskt humör.

Det är det som susen gör.

Sja, sja, sja, bra, bra, bra.

Hejja, hejja, hejja.
