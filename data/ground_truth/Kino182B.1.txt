Där kämparna skakar hand, du eller jag.

Var lugn du farsan, jag klarar nog biffen.

I början inskränker man sig till försiktig petning.

Man känner varann på pulsen.

Sys gör ett provanfall.

Men får Tandbergs vänster mitt i ansiktet.

Belgaren ilsknar till.

Vad är det där för fasoner?

Och gör en störtdykning mot Olles mellangärde.

Men råkar mitt i språnget åter kollidera med den påpassliga svenskens vänster.

I andra och tredje ronden gick det ganska städat till.

Men i den fjärde fick Belgaren ett klart övertag.

Och det tänker han tydligen inte släppa ifrån sig i första taget.

Domaren är skymd.

Dit med en skalle.

Det blir en fullträff.

Tandbergs huvud kastas bakåt men Brunkebergspumpen står pall.

Betalt kvitteras.

Tandbergs höger har exploderat i ansiktet på Sys.

Som nu låter lingonsaften droppa ner i det fat.

Hans sekonder håller under näsan på honom.

Vi har nu hunnit till tionde ronden.

Sys har förlorat den där lediga, obesvärade stilen.

Han rusar blind på och anfaller med huvudet före.

Hjälp!

Domaren ger Sys en tillsägelse för skallning.

Inte heller i elfte ronden släpper Tandberg från sig initiativet.

Inför de ideliga svenska anfallen börjar Sys verka besvärad.

Olles tunga bombardemang mot kropp och huvud gör att belgaren nu lagt bort tåspetsdansen.

Det blir inga piruetter längre.

Nu är det mest planlösa tjurruscher.

I tolfte ronden börjar belgarens kondition tryta.

Han bökar, håller och skallas.

Ja, vart har den bländande tekniken tagit vägen?

Precisionen tycks också ha försvunnit.

Missarna blir flera.

Tandberg har kommit in i andra andningen.

Nu vill han ensam bestämma var skåpet ska stå.

Krafter och kondition finns till överflöd.

Nu är det bäst!

Från trettonde ronden har det belgiska teknikfenomenet tappat luften.

Tandberg forcerar ilsket, slår granna höger och vänster uppercuts mot kroppen och en rungande högersving mot käken.

Svensken tar liksom mått av sin motståndare och har också strax skjutit in sig.

Sys har inget annat försvar för Olles ideliga anfall än bökning och fasthållning.

Sys blixtrar till ett tag i början av fjortonde ronden och ger sig villigt in i slagväxel i närkampen.

Han drar dock det kortaste stråt och återgår så till sin tidigare taktik, att hålla och skalla.

Den utmärkta italienska ringdomaren börjar förlora tålamodet.

Sys får först en tillsägelse och strax därefter tar han Sys i armen, sträcker upp två fingrar åt poängdomarna, därmed signalerande att belgaren får ännu en varning.

Tandberg leder nu klart på poäng.

Sys öppnar femtonde och sista ronden med en generalmiss med högern.

Det blir bara handleden som träffar Tandbergs hals.

Belgaren är en slagen man som inte längre har något att vinna.

Hans hela önskan är att söka stå på benen ronden ut.

Den explosiva teknikern och fajtern från första hälften av matchen har förlorat stinget. Olle Tannberg som nu har segern inte bara inom räckhåll utan säkert bärgad vill gärna kröna verket med en knockout. Det skulle vara pricken över i. Men den i mer än hundra hårda proffsfajter garvade, hittills aldrig knockade Sys vill heller inte denna gång låta domaren räkna över sig. Tapper står han på benen ronden ut och ännu in i det sista biter han från sig.

Gongfongen ljöd för matchens slut men den drunknade i jubelkören.

Manager, tränare, supporters.

Olle Tandbergs fästmö, svärmade kring den nya Europamästaren.
