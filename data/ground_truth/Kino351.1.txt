Efter de långa svåra krigsårens nödtungna stillaliggande förankrar i den skyddade bukten vid Mariehamn har Ålands stolta världshavsseglare ånyo kunna rustas och bemannas för nya duster med hårda väder på båda halvkloten.

Gustav Eriksson har åter kunnat sända sina seglande skepp, de sista fullryggarna på de stora havens långräder.

Att hämta vete ur av Australiens kornbodar till ett hungrande Europa.

Och gammal sjömanskunskap, annorstädes glömd, har än en gång kommit till heders.

Med liv och lust, med sång på läpparna och molande längtan i sinnena till havsviddernas förnyade äventyr.

ha gamla och unga sida vid sida skrapat och målat och bäckat valkiga nävar och flinka sjömansfingrar ha knopat, splitsat, sömmat och fejat för den stora stund då ankaren skulle lättas och man åter skulle vinka farväl åt Ålands trånga öar och de sista blanka kobbarna skulle försvinna i fjärran Det är trångt mellan skären i den åländska arkipelagen

Och de stora skeppen behöver hjälp av bogserare att komma ut i rum sjö där de kunna hissa sina segel och låta vinden bära mot främmande kuster ännu blott hägrande i fjärran.

En sagosyn för vem helst som ute till havs möter något av dessa stolta ålandsskepp under fulla segel.

En vision från en tid som förgår och lämnar saknad i sitt spår.

Sju år har gått sedan sist och det betyder att många av de gamla som förr voro med nu är borta.

Och att det till stor del är en helt ny generation av Ålandspojkar som bemannat de välbeprövade skeppen.

Men sjömanskapet sitter dem i blodet i armarna och benen.

Flinka som apekatter, äntrade i riggen och klänga i tågen.

Det är ingen fara, det är allt sammans blott vad de väntat på under tvångsbundna år.

Så gingo far och farfar före dem om skeppsbord runt Kap Horn till Brisbane, Melbourne och Adelaide.

Och de känna sätt att ta vägen från otaliga berättelser om kvällarna hemma i stugorna.

De första dagarna när man äntligen är iväg är det som en lustsegling mest, medan skeppsmaten ännu smakar för glupande aptit.

Och det är ett nöje att tvätta svetten av sig efter mödan att sätta 2000 kvadratmeter segel och mer.

Och innan enformigheten sugit musten ur den nya upplevelsen av tjusning och allt blivit att upprepa till enahanda.

Med en sol som stiger och sjunker vid synranden dag efter dag, vecka efter vecka.

Och intet syns annat än himmel och vatten.

Himmel och vatten vecka efter vecka. Och så de långa nätterna under växlande stjärnbilder. Klara kan hända under söderhavets måne. Med en ouppfylld längtan till gungande palmer och vajande sävkjolar på stilla atoller någonstans bortom horisonten. Men arbete, först och sist arbete så att lemmarna verka och senorna knakar. Romantik, ack nej.

Slit och möda och enformighet men ändå drömmars uppfyllelse för pojkar som vill bli riktiga sjömän och en fångande tjusning för dem som inom sig har den oövervinnliga längtan till de stora havens mannadåd.
